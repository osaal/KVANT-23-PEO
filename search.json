[
  {
    "objectID": "index.html",
    "href": "index.html",
    "title": "Kvantitatiiviset menetelmät -kurssin verkkokirja",
    "section": "",
    "text": "Aluksi\nTämä verkkokirja sisältää lisämateriaaleja Pelastusopiston kurssille Kvantitatiiviset menetelmät.\nKirja on jaettu osiin ja lukuihin sisällön mukaan. Sivun yläpalkista löytyy navigointi osien alla. Kun avaat jonkun luvun, kyseisen osan luvut näkyvät myös sivun oikeassa laidassa. Puhelimella saat oikean laidan valikon esille painamalla pientä valikkopainiketta sivun ylävasemmalla.\nJos siirrät hiiren jonkun luvun otsikon päälle, voit klikata pientä ketjuikonia, jolloin sivun osoitteeksi muuttuu suora linkki siihen otsikkoon. Tällä tavalla voit esimerkiksi lisätä kyseisen luvun tai alaluvun suoraan kirjanmerkkeihisi tai jakaa linkin muille.\nMukavia tilastollisia työhetkiä!\nKirjan versio: 1.3\nPäivityshistoria löytyy kirjan viimeisestä luvusta. Uusimman päivityksen tiedot löydät alla (Alaluku 5)."
  },
  {
    "objectID": "index.html#sec-kirjan-oikeellisuus-ja-mahdolliset-virheet",
    "href": "index.html#sec-kirjan-oikeellisuus-ja-mahdolliset-virheet",
    "title": "Kvantitatiiviset menetelmät -kurssin verkkokirja",
    "section": "Kirjan oikeellisuus ja mahdolliset virheet",
    "text": "Kirjan oikeellisuus ja mahdolliset virheet\nVerkkokirja on vielä kirjoitushetkellä työn alla. Siinä voi esiintyä virheitä ja muita ongelmia - vaikka toivon mukaan näin ei olisi.\nJos huomaat virheen tai haluat kommentoida kirjaa, voit tehdä sen anonyymisti tässä kyselylomakkeessa. Palautelomake ei tallenna mitään henkilötietoja, eikä siihen tule lisätä muitakaan tietoturvan vuoksi.\nVoit myös ehdottaa muutoksia tai raportoida ongelmia GitHubissa Issuena. Linkki löytyy jokaisen sivun oikealta puolelta, sisällysluettelon alla."
  },
  {
    "objectID": "index.html#lähdekoodi",
    "href": "index.html#lähdekoodi",
    "title": "Kvantitatiiviset menetelmät -kurssin verkkokirja",
    "section": "Lähdekoodi",
    "text": "Lähdekoodi\nVerkkokirjan lähdekoodi on saatavilla GitHubissa. Jos haluat ehdottaa muutoksia kirjaan, voit tehdä Pull Requestin GitHubissa tai avata Issuen."
  },
  {
    "objectID": "index.html#sec-tekijänoikeudet",
    "href": "index.html#sec-tekijänoikeudet",
    "title": "Kvantitatiiviset menetelmät -kurssin verkkokirja",
    "section": "Tekijänoikeudet",
    "text": "Tekijänoikeudet\nTämä verkkokirja käyttää Creative Commons Nimeä-EiKaupallinen 4.0 Kansainvälinen (CC BY-NC 4.0) -lisenssiä. Voit vapaasti kopioida, levittää ja jakaa verkkokirjan sisältöä missä tahansa muodossa, sekä muokata uudelleen verkkokirjan sisältöä. Sinun on kuitenkin viitattava alkuperäiseen verkkokirjaan, nimetä lisenssi käytössäsi, sekä merkittävä kaikki muutokset, jotka olet tehnyt. Verkkokirjaa ei saa käyttää kaupallisiin tarkoituksiin."
  },
  {
    "objectID": "index.html#sec-viittaaminen-kirja",
    "href": "index.html#sec-viittaaminen-kirja",
    "title": "Kvantitatiiviset menetelmät -kurssin verkkokirja",
    "section": "Viittaaminen",
    "text": "Viittaaminen\nVoit viitata tähän kirjaan muodossa:\n\nSaal, O. (2023). Kvantitatiiviset menetelmät -kurssin verkkokirja. [Versio 1.3]. https://osaal.github.io/KVANT-23-PEO/."
  },
  {
    "objectID": "index.html#sec-uusin-paivitys",
    "href": "index.html#sec-uusin-paivitys",
    "title": "Kvantitatiiviset menetelmät -kurssin verkkokirja",
    "section": "Uusin päivitys",
    "text": "Uusin päivitys\n\n1.3\nJulkaisupäivämäärä: 27.9.2023\nUudet luvut:\n\nLuku “Tulosten raportointi” osiossa “Ohjeet”. Luvussa käydään tiivistetysti läpi tilastollisten testien raportointia.\n\nMuutokset:\n\nKorjattu Wilcoxonin testin raportoinnin keskihajontamerkintä.\nPoistettu maininta Levenen testin raportoinnista t-testin raportointiohjeissa ja esimerkissä, koska testiä ei tässä opeteta.\nVaihdettu t-testin esimerkkiä."
  },
  {
    "objectID": "visualisoinninalkeet.html#sec-graafinen-selkeys",
    "href": "visualisoinninalkeet.html#sec-graafinen-selkeys",
    "title": "1  Visualisoinnin alkeet",
    "section": "1.1 Graafinen selkeys",
    "text": "1.1 Graafinen selkeys\nYhden kuvan tulisi kertoa yksi tarina. Kvantitatiivisissa visualisoinneissa tämä tarkoittaa, että kuvan tulisi kertoa jotain yhdestä asiasta. Tämä asia voi olla muuttujan jakauma, kahden muuttujan välinen suhde, ääripääarvojen esiintyminen tai jotain muuta - kunhan se on yksi asia! Älä siis täytä kuvaa monella eri asialla, koska sen lukeminen on paljon vaikeampaa lukijalle.\nTieteellisen visualisoinnin keskiössä on tiedon välittäminen. Kaunis kuva on yksinkertainen, helposti ja nopeasti luettavissa, ja saavutettava kaikille lukijoille. Älä siis lisää turhia kuvamanipulaatioita, varjoja, 3D-elementtejä tai muita hauskoja ikoneja vain ilmeen parantamiseksi.\nKuitenkaan tieteellisen visualisoinnin ei tarvitse olla tylsää! Monet kuvat tieteellisissä julkaisuissa voivat näyttäytyä tylsinä, mutta väittäisin, että tämä johtuu tutkijoiden visuaalisen osaamisen puutteesta. Katso vaikka alla olevat todelliset esimerkit hyvästä visualisoinnista - eihän nämä ole mitenkään tylsiä tai puun makuisia.\n\nViulukuvioRuusukuvioHarjannekuvio\n\n\n\n\n\nViulukuvio (Kassambara, 2023)\n\n\nLähde: Kassambara, A. (2023). ggpubr: ‘ggplot2’ Based Publication Ready Plots. [R-paketti, versio 0.6.0]. https://rpkgs.datanovia.com/ggpubr/. Käytetty lisenssillä GPL-2.\n\n\n\n\n\nFlorence Nightingalen kehittämä ruusukuvio (Nightingale, 1858)\n\n\nLähde: Nightingale, F. (1858). Notes on Matters Affecting the Health, Efficiency, and Hospital Administration of the British Army. [Kirje kuningatar Viktorialle]. Saatettu yleiseen käyttöön.\n\n\n\n\n\nLämpötilavaihtelu harjannekuviona (Wilke, 2022)\n\n\nLähde: Wilke, C. O. (2022). ggridges: Ridgeline Plots in ‘ggplot2’. [R-paketti, versio 0.5.4]. https://wilkelab.org/ggridges/. Käytetty lisenssillä GPL-2."
  },
  {
    "objectID": "visualisoinninalkeet.html#sec-graafinen-ytimekkyys",
    "href": "visualisoinninalkeet.html#sec-graafinen-ytimekkyys",
    "title": "1  Visualisoinnin alkeet",
    "section": "1.2 Graafinen ytimekkyys",
    "text": "1.2 Graafinen ytimekkyys\nJotta kuva olisi selkeä, sen tulee olla ytimekäs. Kirjoittamisessa tärkein tieto tuodaan yleensä esiin ensimmäisenä luvussa tai kappaleessa. Visualisoinnissa tehdään sama asia, mutta tärkein tieto tuodaan esille selkeimmin luettavissa olevilla elementeillä. Tämä voi tarkoittaa esille “hyppääviä” värejä, nuolia, elementtien keskinäistä asettelua syvyysjärjestykseen, ja niin eteenpäin.\nTätä voi edesauttaa esimerkiksi näillä vinkeillä:\n\nKäytä kirkkaita värejä vain tärkeimmälle tiedolle. Jos esimerkiksi visualisoit korrelaation pistekuvioilla, käytä kirkasta väriä korrelaatioviivalle, ja jätä datapisteet “taustalle” haaleammalla värillä. Katso esimerkiksi Kuva 1.5.\nPoista kaikki turha kuvasta. Jos otsikoit kuvasi tekstinkäsittelyohjelmassa (Wordissa), jätä otsikko pois itse kuvasta. Jos esität kuvion arvot arvo-otsikkoina itse kuvassa, jätä pois mahdolliset taulukot kuvan sisällä (ja toisinpäin)."
  },
  {
    "objectID": "visualisoinninalkeet.html#sec-graafinen-saavutettavuus",
    "href": "visualisoinninalkeet.html#sec-graafinen-saavutettavuus",
    "title": "1  Visualisoinnin alkeet",
    "section": "1.3 Graafinen saavutettavuus",
    "text": "1.3 Graafinen saavutettavuus\nJos kuva on selkeä ja ytimekäs, sen on mahdollista olla saavutettava - mutta saavutettavuus ei ole taattua! Saavutettavuudella tarkoitetaan usein että kuva on luettavissa tietyille ryhmille, esim. näkö- ja kuuloaistin heikentyneelle omaaville henkilöille. Kuitenkin saavutettava kuva edesauttaa kaikkia lukijoita: selkeys ja ytimekkyys nousee, kun kuvasta tehdään saavutettava.\nTässä joitain esimerkkejä saavutettavuuden parantamiseksi:\n\nJokaiselle kuvalle tulee olla koneluettava vaihtoehtokuvaus, jotta näytönlukusovellukset osaavat kuvailla kuvan käyttäjälle. Kuvailun tulee itsessään olla ytimekäs ja selkeä, ja keskittyä samoihin asioihin kuin mitä kuvan visuaalinen lukija huomaisi. Vaihtoehtokuvauksen kirjoittaminen ei tarvitse olla mikään erityistaakka, vaan se edesauttaa myös sinua kuvan selkeyttämisessä - jos kuva on tarpeeksi selkeä ja ytimekäs, vaihtoehtokuvauksen kirjoittaminen on erittäin helppoa; jos kirjoittaminen tuntuu hankalalta, kuvasi ei luultavasti ole tarpeeksi selkeä ja ytimekäs. Wordissa ja Excelissä vaihtoehtokuvauksen voi yleensä lisätä toiminnolla Vaihtoehtokuvaus (engl. Alt text).\nKäytä kaksinkertaista visualisointia: jos käytät värejä erotellaksesi esimerkiksi ryhmiä, käytä myös kuvioita. Jos kuvassasi on punainen, oranssi ja musta palkki, niiden erottelu on helpompaa jos jokaiselle lisää oman kuvion (esim. liitukuvio, pistekuvio ja tasainen väritys). Jos sinulla ei riitä kuviot kaikkiin ryhmiin, sinulla luultavasti on liikaa materiaalia kuvassa joka tapauksessa!\nKäytä saavutettavia värejä. Moni meistä on nähnyt puna-vihreä-kuvioita, ja moni värisokea meistä on nähnyt vain ruskeaa tai harmaata niissä kuvioissa. David Nichols (ei pvm.) on kirjoittanut hyödyllisen blogitekstin, jossa käydään läpi eri värisokeuksien näkemiä versioita yleisistä väreistä. Sivulla on myös väripalettityökalu, jolla voit kokeilla, miltä vapaavalintainen väri näyttäisi eri värisokeuksille. Suomeksi mm. Anniina Nieminen (2020) on kirjoittanut opinnäytetyön, josta löytyy myös ohjeita puna-vihersokeuden huomioimiseksi visualisoinnissa.\nKäytä tarpeeksi suurta kontrastia. Myös kontrasti, eli eri värien välinnäinen koettu vahvuusero, vaikuttaa suuresti luettavuuteen. Liian samankaltaiset värit eivät erotu hyvin edes perusnäköiselle henkilölle, joten erota värit selkeästi toisistaan. Älä siis käytä vaaleanpunaista ja haaleaa punaista vierekkäin! Toisaalta, liian iso kontrasti ärsyttää silmää. Niemisen opinnäytetyössä (ks. yllä) on hyviä esimerkkejä ongelmallisista käyristä ja niiden vaihtoehdoista."
  },
  {
    "objectID": "visualisoinninalkeet.html#sec-kaavioita-teoria",
    "href": "visualisoinninalkeet.html#sec-kaavioita-teoria",
    "title": "1  Visualisoinnin alkeet",
    "section": "1.4 Kaavioita",
    "text": "1.4 Kaavioita\nTässä vaiheessa tiedät jo jonkun verran kuvion tehtävästä ja muotoilun tärkeydestä. Kuitenkin sinun tulee myös tietää, millaisia kuvioita voit tehdä! Periaatteessa tieteellisen tiedon voi visualisoida ihan millä tavalla tahansa. Käytännössä kuitenkin seurataan tiettyjä perinteitä. Jos työskentelet Excelissä, ohjelma ei myöskään taivu ihan mihin tahansa.\nJos sinua kiinnostaa tieteellisen tiedon esittäminen laajemmin, suosittelen tutustumaan R-ohjelmointikieleen ja sen graafisiin ominaisuuksiin (ks. Alaluku 22.3). Yllä olevista esimerkkikuvista ensimmäinen ja kolmas ovat tehtyjä R:ssä!\nLuvussa esitetään pylväs-, viiva-, ympyrä-, piste-, kupla- ja laatikkokaaviot, sekä niiden vaihtoehtoiset muodot. Muita kaavioita löytyy, mutta näitä yhdistelemällä voit jo visualisoida kaiken tarpeellisen tällä kursilla (ja monessa tieteellisessä työssä).\n\n1.4.1 Pylväskaavio (histogrammi)\nPylväskaavio on ehkä yleisin käytetty visualisointimuoto. Nimi tulee kaavion pylväistä, joilla esitetään jonkun muuttujan kategorioiden esiintymistä (taajuutta). Pylväskaaviota voi myös kutsua histogrammiksi.\nPylväskaaviota voi käyttää kaikilla mittausasteikoilla, mutta parhaiten se sopii luokittelu- ja järjestysasteikolle. Jos sinulla on useita kategorioita (esim. yli 10), kaavion lukeminen hankaloituu. Tällöin on parempi jakaa kaavio useampaan kaavioon, yhdistää kategorioita, tai vaihtaa toiseen kaaviotyyppiin.\nPylväskaaviota käytetään yhden muuttujan tai muuttujaryhmän visualisointiin. Voit myös asettaa useampia muuttujia vierekkäin ja erotella ne väreillä/kuvioilla, mutta kaaviosta tulee nopeasti vaikeasti luettava.\nVaaka-akselilla on muuttujan kategoriat, yleensä suuruusjärjestyksessä tai muussa loogisessa järjestyksessä. Esimerkiksi Likert-asteikon muuttujalla loogisinta1 on aloittaa vasemmalla eniten negatiivisesta mielipiteestä, ja siirtyä oikealle kohti eniten positiivista mielipidettä, neutraali mielipide keskellä.1 Länsimaista kieltä puhuville. Jos puhut kieltä, joka kirjoitetaan oikealta vasemmalle, mielipiteesi voi erota tästä.\nPystyakselilla on taajuusmäärät, ilmaistuna yksikköinä tai prosentteina.\nPylväskaaviosta löytyy kaksi versiota, joille löytyy myös vaihtoehtoina absoluuttiset ja relatiiviset taajuudet:\n\nPerinteinen pylväskaavio. Jokainen kategoria on eritelty vaaka-akselilla. Pystyakselilla on joko absoluuttiset (N) tai relatiiviset (%) määrät.\nPinottu pylväskaavio. Kategoriat pinotaan päällekäin, aloittaen arvosta, jolla on suhteellisesti eniten datapisteitä (ks. selitys alla). Pystyakselilla on joko absoluuttiset (N) tai relatiiviset (%) määrät.\n\nYleisesti sanottuna perinteinen pylväskaavio toimii paremmin absoluuttisten määrien esittämisessä, ja pinottu pylväskaavio taas relatiivisilla määrillä.\nPinotulle pylväskaaviolle hyvä visuaalinen sääntö on “paino alas”, eli suurin kategoria pohjalle. Joskus tämä voi kuitenkin olla harhaanjohtavaa, varsinkin jos esität useita pinottuja pylväskaavioita joissa kategoriat ovat samat. Pyri pitämään kategoriat samassa järjestyksessä ennemmin kuin “paino alas”-säännön seuraamista.\nÄlä käytä kolmiulotteisia pylväskaaviota. Niissä on turhaa luettavaa, mikä vaikeuttaa kaavion ymmärtämistä.\n\n\n\nKuva 1.1: Pylväskaavio tai histogrammi.\n\n\n\n\n1.4.2 Viivakaavio\nViivakaavio näyttää melkein samalta kuin pylväskaavio, paitsi että pylväiden sijaan jokainen kategoria merkitään pisteellä ja pisteet yhdistetään viivalla.\nViivakaaviota tulisi mieluisesti käyttää vain välimatka- ja suhdeasteikolla. Pisteiden väliset viivat antavat usein ymmärtää, että pisteiden välisellä suhteella (etäisyydellä) olisi merkitystä. Luokittelu- ja järjestysasteikoilla näin ei ole, joten viivakaavion käyttö voi olla harhaanjohtavaa.\nViivakaaviota käytetään yhden muuttujan tai muuttujaryhmän visualisointiin, mutta useamman muuttujan visualisointi on myös mahdollista. Viivakaavio onkin parempi tapa visualisoida monta muuttujaa samaan aikaan kuin pylväskaavio - mutta huomioi, että heti kun lisäät toisen muuttujan, muuttujien välisestä suhteesta tulee kaavion tärkein osa.\nVaaka-akselilla on muuttujan kategoriat, suuruusjärjestyksessä. Huomioi muuttujien kategorioiden suhteet - säilytä oikea järjestys niiden välillä!\nPysty-akselilla on taajuusmäärät, joko absoluuttisena (N) tai relatiivisena (%) taajuutena, tai muu visualisoitu arvo (esim. keskiarvo).\nKuten pylväskaaviosta, viivakaaviolle löytyy perinteinen ja pinottu versio, ja molemmilla voi esittää sekä absoluuttisia että relatiivisia taajuuksia. Samat säännöt pätevät kuin pylväskaaviolle.\nÄlä tässäkään käytä kolmiulotteista viivakaaviota.\n\n\n\nKuva 1.2: Viivakaavio.\n\n\n\n\n1.4.3 Ympyrä- tai piiraskaavio\nYmpyrä- tai piiraskaavio on suosittu visualisointityökalu. Kaaviossa muuttujan kategorioiden suhteellinen jakauma esitetään “piirakanpalan” muotoisina.\nPiiraskaaviota tulisi kokonaan välttää. Vaikka se on suosittu työkalu, tieto ei jäsenny lukijalle yhtä helposti kuin muilla kaavioilla. Ihminen ei osaa tulkita pinta-aloja kovinkaan tarkkaan, jolloin pienet erot jäävät helposti näkemättä. Jos kuitenkin käytät kaaviota, pidä kategorioiden määrät pieninä, ja suosi muuttujia, joilla kategorioiden suhteelliset erot ovat suuria - esim. 10 %, 25 % ja 65 %. Näin edesautat lukijaa parhaiten.\nPiiraskaaviota voi käyttää kaikilla asteikoilla, mutta parhaiten se sopii luokittelu- ja järjestysasteikoille. Tärkeintä on, että kaaviossa ei ole monia kategorioita (mieluisesti noin 5-6 tai alle).\nPiiraskaaviolla ei ole akseleita, vaan kaikki data esitetään yhdessä kehässä/kiekossa.\nPiiraskaaviosta löytyy alalaji nimeltä sektoripiiraskaavio. Tässä otetaan yksi tai useampi muuttuja ja suurennetaan sen piirakanpala joko omaksi piiraskaavioksi tai pylväskaavioksi. Nämä ovat hyödyllisiä, jos kaaviossa on yhdistelmäkategoria tai jos joku kategoria on melkein näkymättömän pieni. Käytä piiraskaaviosuurennusta jos esität yhdistelmäkategorioita, ja pylväskaaviosuurennusta jos esität useamman pienen kategorian välisiä suhteita.\n\n\n\nKuva 1.3: Piiraskuvio.\n\n\n\n\n1.4.4 Palkkikaavio\nPalkkikaavio on sama kuin pylväskaavio, paitsi että akselit ovat käännettyjä. Pystyakselille sijoittuu muuttujan kategoriat, ja vaaka-akselille taajuudet. Samat säännöt pätevät palkkikaaviolle kuin pylväskaaviolle.\nPalkkikaaviosta voi tehdä erikoisversion2, jossa nollapiste sijoitetaan keskelle ja palkit leviävät joko negatiiviselle tai positiiviselle puolelle. Tällaisella on hyvä esitellä esimerkiksi muutosta jollain muuttujalla, jolloin pääset esittelemään monimuuttujatuloksia yksittäisten muuttujien sijaan.2 Käytännössä myös pylväskaaviosta voi tehdä nollakeskitetyn version.\n\n\n\nKuva 1.4: Palkkikaavio.\n\n\n\n\n1.4.5 Pistekaavio\nPistekaavio (engl. scatter plot) esittää kahden muuttujan välistä suhdetta. Tätä varten arvoilla ei tule olla omia kategorioita, eli parhaiten pistekaavio soveltuu välimatka- ja suhdeasteikoille (tai suurille summamuuttujille).\nPistekaaviossa ensimmäinen muuttuja asetetaan vaaka-akselille ja toinen muuttuja pysty-akselille. Tällöin data-arvot piirretään aina kahden numeron avulla.\nPisteiden välille voi piirtää viivoja, jos datapisteiden välisellä järjestyksellä on merkitystä.\nVoit myös lisätä regressio-/korrelaatiokäyrän pistekaavioon, jolloin muuttujien välinen suhde tulee selkeämmin esille. Muista erottaa käyrä muista kaavion elementeistä värillä ja muodolla!\nSuosi suoria viivoja pehmennettyjen viivojen sijaan. Pehmennystä ei ole olemassa datassa, jolloin sen käyttö voi olla harhaanjohtavaa.\n\n\n\nKuva 1.5: Pistekaavio regressiokäyrällä. Seliteaste on merkitty oikeaan yläkulmaan.\n\n\n\n\n1.4.6 Kuplakaavio\nKuplakaavio (engl. bubble plot) esittää kolmen muuttujan välistä suhdetta. Kaavio toimii samalla tavalla kuin pistekaavio, mutta pisteiden koot määritellään kolmannen muuttujan avulla.\nKuplakaaviossa ensimmäinen ja toinen muuttuja asettuvat vaaka- ja pystyakseleille, ja kolmas muuttuja esitetään kuplan koolla.\nKolmas muuttuja voi myös olla kategorinen, jolloin jokainen kategoria esitetään omalla värillään kokomuutosten sijaan.\nÄlä piirrä mitään muuta kaaviolle. Kuplakaavio on hankalasti luettava, ja elementtien lisääminen voi vaikeuttaa lukemista entiseltään. Voit toki lisätä muuttujien arvo-otsikot, varsinkin kolmannelle muuttujalle (koska ympyröiden pinta-alojen tarkka vertaaminen on hyvin vaikeaa lukijalle).\nÄlä käytä kolmiulotteista kuplakaaviota.\n\n\n\nKuva 1.6: Kuplakaavio. Muuttuja c on esitettynä kuplan koossa.\n\n\n\n\n1.4.7 Laatikkokaavio (ruutu ja jana)\nLaatikkokaavio (engl. box plot) on yhden muuttujan kuvaileva kaavio, jossa esitetään muuttujan jakauman sijaintilukuja. Laatikkokaavio on erinomainen tapa nopeasti esitellä muuttujan jakauma. Asettamalla monta laatikkoa vierekkäin voit myös vertailla muuttujien jakaumia.\nLaatikkokaaviota voi käyttää vain välimatka- ja suhdeasteikolla, joskin sen käyttö järjestysasteikolla on jokseenkin yleistä.\nLaatikkokaaviossa käytetään yhtä muuttujaa, joskin useamman esittely vierekkäin onnistuu myös. USsamman laatikon käyttö on suotavaa varsinkin jos haluat esittää mahdollisia eroja muuttujien jakaumien välillä.\nVaaka-akselilla on muuttuja(t). Yhden muuttujan laatikkokaaviossa vaaka-akseli on valinnainen, mutta muista kirjata muuttujan nimi joka tapauksessa.\nPystyakselilla on muuttujan arvoasteikko, mitattuna alkuperäisissä mitoissa. Laatikkokaaviota tulisi käyttää vain absoluuttisilla mitoilla. Jos esität useampaa muuttujaa kerralla, kaikkien tulisi olla mitattuna samalla mitalla - älä siis sekoita eri tavoin mitattuja muuttujia (esim. euroja ja senttimetrejä).\nLaatikkokaaviossa on seuraavat elementit:\n\nRisti tai piste, joka esittää mediaania.\nViiva, joka esittää keskiarvoa.\nLaatikko, joka esittää jakauman kvartiiliväliä (ala- ja yläkvartiilit)\nViivat laatikon alla ja yllä, jotka esittävät jakauman pienintä ja suurinta arvoa\n(Valinnainen): Pisteet laatikon ulkopuolella, jotka esittävät ääripääarvoja.\n\nLaatikkokaaviosta löytyy myös vaihtoehtoinen muoto, viulukaavio (engl. violin plot), jossa laatikon muoto kuvastaa jakauman suhteellista tiheyttä eri tasoilla. Mitä leveämpi kohta, sitä enemmän datapisteitä sillä tasolla pystyakselia.\n\n\n\nKuva 1.7: Kolme laatikkokaaviota. HUOM: Merkintöjen ja laatikkojen väriero on liian pieni jos tämän kuvion haluasi julkaista todellisessa tutkimuksessa.\n\n\n\n\n\n\nNichols, David. ei pvm. ”Coloring for Colorblindness”. http://www.davidmathlogic.com/colorblind/.\n\n\nNieminen, Anniina. 2020. ”Puna-vihersokeuden huomioiminen infografiikassa”. Opinnäytetyö, Helsinki. https://www.theseus.fi/bitstream/handle/10024/347990/nieminen_anniina.pdf?sequence=2."
  },
  {
    "objectID": "ohjeitaviittaamiseen.html#sec-miksi-viittaaminen",
    "href": "ohjeitaviittaamiseen.html#sec-miksi-viittaaminen",
    "title": "2  Ohjeita viittaamiseen",
    "section": "2.1 Miksi viittaaminen?",
    "text": "2.1 Miksi viittaaminen?\nYksi tieteen erityisominaisuuksista on sen kollaboratiivinen luonne. Tiedettä tehdään yhdessä, rakentuen aina aikaisempaan tietoon. Samaan aikaan tiede pyrkii avoimuuteen, jolloin on luontevaa jättää raha- ja talousmaailma toissijaiseksi.\nTäten yksittäisen tutkijan aikaansaamisia ei palkita rahalla, vaan maineella. Tutkijoiden urakehitys pohjautuu tutkimuksen tekoon ja tämän tunnistuksen saamiseen muilta tutkijoilta. Yksi muoto tunnistukselle on viittaaminen.\nViittaamisella tarkoitetaan, että käytät jonkun toisen kehittämää tietoa ja otat tämän käytön huomioon mainitsemalla lähteen. Tämä on elintärkeää tieteen kehityksen kannalta, osittain yllä mainitusta tunnistussyystä. Osittain kyseessä on myös toistettavuus: jotta kanssatieteilijät voivat tarkistaa tuloksesi, ja siten varmentaa tiedon oikeellisuuden, heidän tulee tietää, mistä sinun tutkimuksesi hakee tiedonsa.\nViittaaminen on myös eettisesti vaadittua. Kaikki väitteet tuotoksessasi ovat sinun vastuullasi. Viittaamalla ilmaiset, että et ole itse kehittänyt kyseistä tietoa, vaan joku muu on tehnyt sen puolestasi. Toisten tutkimustulosten omiminen on eettinen rike ja jopa rangaistavaa plagiointina. Jos viittaat huolellisesti, varmistat, että mahdolliset virheet taustatiedossa ovat muiden “syytä”, ei sinun - mutta samalla varmistat, että muiden huipputulokset ovat oikeutetusti heidän, ei sinun."
  },
  {
    "objectID": "ohjeitaviittaamiseen.html#sec-viittaamisen-perusajatus",
    "href": "ohjeitaviittaamiseen.html#sec-viittaamisen-perusajatus",
    "title": "2  Ohjeita viittaamiseen",
    "section": "2.2 Viittaamisen perusajatus",
    "text": "2.2 Viittaamisen perusajatus\nViittaaminen tehdään aina juoksevassa tekstissä. Näitä voidaan kutsua sulkuviittauksiksi (tai in-line-viittauksiksi), koska ne ilmaistaan suluissa tekstin seassa.11 Vaihtoehtona löytyy myös numeroviittaukset, jolloin viite ilmaistaan numeroituna juoksevassa järjestyksessä. Nämä järjestelmät ovat yleisempiä luonnontieteiden puolella; sulkuviittaukset taas löytyvät usein yhteiskunta- ja ihmistieteistä.\nSulkuviittausten lisäksi jossain dokumentissasi (tekstin lopussa, videon kuvauksessa, blogin lopussa…) listaat myös lähdeluettelon. Lähdeluettelossa on kaikki teoksessa viitatut teokset listattuna, useimmiten ensimmäisen kirjoittajan sukunimen mukaisessa aakkosjärjestyksessä.\nLähdeluetteloon laitetaan kaikki tarvittava tieto, jotta lukija voi löytää kyseisen teoksen ja varmentaa väitteesi todeksi. Sulkuviittaukset ovat lyhyempiä (useimmiten vain kirjoittajien sukunimet ja julkaisuvuosi), ja auttavat taas lukijaa tarkastamaan, mikä väite tulee mistäkin teoksesta.\nAjatuksena on siten, että joka ikiselle väitteelle, joka ei tule sinulta suoraan, löytyy jokin lähde ilmaistuna sekä sulkuviittauksena ja lähdeluettelossa. Ainoana poikkeuksena voidaan nähdä yleinen tieto (ns. maalaisjärki). Tällaista voi olla esimerkiksi että veden molekyylinimi on H2O. Yleiseen tietoon vetoamista tulee kuitenkin välttää - yksinkertaista selitettä sille, mikä milloinkin on yleistietoa, ei nimittäin ole!\nViittaamisessa on useita eri tapoja ja muotoiluja, ja viitejärjestelmät vaihtelevat suurestikin. Tarkista aina ensisijaisesti mitä julkaisukanava (esim. lehti, kustantaja, oppilaitos) vaatii, ja seuraa sitä. Kuitenkin tärkeintä on selkeys ja johdonmukaisuus. Ilmoita tarvittavat tiedot, jotta lukija voi tarkastaa lähteen oikeellisuuden, ja käytä samaa ilmoitusmenetelmää (viitejärjestelmää) koko dokumentissa.\nHelpottaaksesi työtäsi voit käyttää lähdehallintatyökalua, esimerkiksi Zoteroa (Luku 25)."
  },
  {
    "objectID": "ohjeitaviittaamiseen.html#sec-sulkuviitteiden-muotoilu",
    "href": "ohjeitaviittaamiseen.html#sec-sulkuviitteiden-muotoilu",
    "title": "2  Ohjeita viittaamiseen",
    "section": "2.3 Sulkuviitteiden muotoilu",
    "text": "2.3 Sulkuviitteiden muotoilu\nSulkuviitteillä ilmaistaan väitteen alkuperäinen lähde tekstin seassa. Niiden perusmuotoilu on suhteellisen yksinkertaista, mutta erilaisille lähdemuodoille löytyy hyvinkin vaihtelevia käytäntöjä. Tarkista aina lähdemuodon käytännöt viiteohjekirjasta (esim. APA-kirja).\n\n2.3.1 Kirjoittajien nimeäminen\nTekstin seassa viitteet ilmaistaan aina suluissa. Esimerkkinä:\n\nSuomalaiset osaavat hätänumeron hyvin (Saal & Puustinen, 2023).\n\nSulku lisätään siihen lauseeseen, jossa viitattava tieto löytyy. Jos latelet useampia virkeitä samasta lähteestä, voit myös lisätä sulun koko kappaleen loppuun, jolloin se tulee “omana lauseenaan” kappaleen lopussa:\n\nSuomalaiset osaavat […]. Tätä on tulkittu siten, että […]. Omatoiminen varautuminen nähdään siksi osana kokonaisturvallisuutta. (Saal & Puustinen, 2023).\n\nSulkuvirkeeseen kuuluvat kaksi tärkeää osaa: kirjoittajien sukunimet ja julkaisuvuosi. Nimi ja vuosi erotetaan toisistaan pilkulla ,. Kahden kirjoittajan kohdalla ensimmäinen ja toinen sukunimi erotetaan ampersandilla &.\nJos kirjoittajia on useampi kuin kaksi2, mainitaan ensimmäisen kirjoittajan sukunimi, ja lisätään perään ym., eli “ynnä muut” lyhenteenä. Englanniksi ja ruotsiksi käytetään latinan sanontaa “et alii” (“ja muut”), lyhenteeltään et al..2 APA-tyylin kuudenteen painokseen asti käytäntöä sovellettiin vasta kuuden kirjoittajan kohdalla. Seitsemännestä painoksesta alkaen ym-käytäntöä sovelletaan kuitenkin jo kolmen kohdalla.\nJos kirjoittaja on yhteisö tai organisaatio, ja sillä on oma lyhenne, ensimmäisessä viittauksessa ilmaistaan yhteisön koko nimi sekä lyhenne hakasuluissa, ja seuraavissa viittauksissa vain lyhenne:\n\n(Terveyden ja hyvinvoinnin laitos [THL], 2020)\n(THL, 2020)\n\nEnsisijaisesti viitataan aina henkilöiden (kirjoittajien) nimiin. Jos näitä ei ole ilmaistu, seuraavaksi käytetään organisaation nimeä. Jos sitäkään ei ole ilmaistu, voidaan käyttää esim. verkkosivun nimeä tai muuta vastaavaa - mutta jos tähän tullaan, voidaankin jo hieman kyseenalaistaa lähteen luotettavuutta.\n\n\n2.3.2 Päiväys\nEnsisijaisesti sulkuviittauksen päiväys on lähteen julkaisuvuosi.\nPoikkeuksena tähän on uutislähteet, blogikirjoitukset sekä muut nopean mediatuotannon lähteet (esim. YouTube-videot, twiitit/X:ät). Näissä tulee ilmaista tarkka julkaisupäivämäärä, muodossa pp.(k)k.vvvv:\n\nSähkön hinta on vielä vuoden 2023 syksyllä vaihteleva, mm. teknisten haittojen takia (Eromäki, 18.8.2023).\nLähde: Eromäki, Veikko. (2023). “Pahimmillaan viikkoja kestävä triplahäiriö iski Suomen sähkömarkkinoille - Energiateollisuuden Leskelä: ‘Hinnoissa hyvin suurta vaihtelua’”. Yle, 18.8.2023. https://yle.fi/a/74-20045838. Haettu 18.8.2023.\n\n\n\n2.3.3 Sivuviittaus ja tarkemmat viittaukset\nJos viittaat teokseen kokonaisuudessaan, sivunumerointia ei tarvita. Jos kuitenkin kyseessä on kirja, tai jos esim. viittaat kuvaan, alalukuun tai muuhun tarkempaan kohtaan, tulee sinun myös ilmaista tarkka sijainti.\nSivunumerot ilmaistaan aina päiväyksen jälkeen: vuosiluvun jälkeen pilkku , ja sitten sivut muodossa s. XX-YY. Jos viittaat yhteen sivuun, yksi numero riittää, muuten laita koko alue johon viittaat.33 Vanhemmissa APA-versioissa, sekä joissain muissa viitejärjestelmiä, löytyy erikoismerkkejä joilla ilmaistaan esim. seuraava(t) sivu(t) ensimmäisestä sivuviittauksesta lähtien, esim. s. 5ff tai s. 8f. Nämä ovat kuitenkin jokseenkin epäselviä lukijalle. Siksi suosittelen mielummin käyttämään tarkkoja sivuviittauksia.\nJos viittaat kuvioon, taulukkoon tai muuhun numeroituun osuuteen, voit myös ilmaista tämän oman numeroinnin.\n\nSuomalaiset osaavat hätänumeron hyvin (Saal & Puustinen, 2023, s. 31). Tuntemus onkin pysynyt erittäin korkealla jo kahden vuosikymmenen ajan (Saal & Puustinen, 2023, Kuvio 11).\n\n\n\n2.3.4 Sulkuviittauksen jakaminen\nViittaaminen voidaan myös tehdä sujuvasti tekstissä. Tällöin viittaus muotoillaan osaksi virkettä, jotta luettavuus pysyisi mahdollisimman korkeana.\nVoit jättää pois kirjoittajien nimet sulkuviittauksesta jos mainitset kirjoittajien nimet tekstissä, ja viite tulee heti näiden perässä. Voit myös jatkaa viittausta useamman virkeen, ja jättää tarkentavat sivunumeroinnit ym. koko virkesarjan loppuun.\n\nSaalin ja Puustisen (2023) tutkimuksen mukaan suomalaisten omatoimisessa varautumisessa on parannettavaa. Eräänä mahdollisena syynä kirjoittajat näkevät viranomaisluottamuksen erittäin korkean tason, ja siten mahdollisen passivoitumisen (s. 70-72).\n\n\n\n2.3.5 Tarkentava teksti sulkuviittauksissa\nJoskus voi olla tarpeen ilmaista, että sulkuviittauksessa ei ole kyse tavanomaisesta viittauksesta, vaan jostain muusta. Voit esimerkiksi vertailla toteamia ja viitteitä toisiinsa, huomauttaa epäsuorasta viittauksesta, tai muuten vaan lisätä tietoja sulkuun viittauksen yhteydessä.\nYleisellä tasolla tätä tulee välttää. Lukija voi helposti tottua hyppäämään sulkuviittauksen yli lukiessaan, jolloin lisätieto jää lukematta. Tämän lisäksi erinäiset lisämerkinnät voivat olla vaikeasti ymmärrettävissä, varsinkin koska niitä käytetään vaihtelevin tarkoituksin tieteellisessä kirjallisuudessa.\nJos vertaat virkeen väitettä toiseen lähteeseen, käytä lyhennettä vrt..\n\nSuomalaisten omatoiminen varautuminen on hyvällä tasolla (mutta vrt. Saal & Puustinen, 2023).\n\nJos viittaat ideaan, jota olet jatkojalostanut lauseessa, mutta jonka lähde ei kuitenkaan ole sinä itse, käytä lyhennettä ks. (“katso”).\n\nKriisinsietokyky voi olla yhteydessä yksilön osaamiseen ja käsitykseen omasta varautumismahdollisuudestaan (ks. Saal & Puustinen, 2023).\n\nJos idea on todettu useammassa lähteessä (mieluisesti niin monessa, että se alkaa olla yleistä tietoa), käytä lyhennettä mm..\n\nSuomalaiset ovat viranomaisluottavaa kansaa (mm. Saal & Puustinen, 2023; Vuorensyrjä ym., 2023).\n\n\n\n2.3.6 Useita sulkuviittauksia kerralla\nVoit listata useamman sulkuviittauksen yhdessä sulussa erottamalla ne puolipilkulla ;. Viittausten välinen järjestys voi olla joko vuosiluvuittain nousevassa järjestyksessä, ensimmäisen kirjoittajan sukunimen aakkosjärjestyksessä, tai molemmat.\nVoi kuitenkin olla tarpeellista keventää tekstiä, jos huomaat tekeväsi useamman viittauksen sulkuviitteitä useasti. Yhdessä virkeessä tulisi olla vain yksi väite, jolloin viitteitä ei yleensä ole useampia!\nOle tarkka pisteiden käytön kanssa. APA-viitejärjestelmässä käytetään pistettä aina tiettyjen asioiden jälkeen. Nämä ovat merkittynä alla olevissa luvuissa viite-esimerkissä, esim. (2015). (huomaa piste!)"
  },
  {
    "objectID": "ohjeitaviittaamiseen.html#sec-viiteluettelon-muotoilu",
    "href": "ohjeitaviittaamiseen.html#sec-viiteluettelon-muotoilu",
    "title": "2  Ohjeita viittaamiseen",
    "section": "2.4 Viiteluettelon muotoilu",
    "text": "2.4 Viiteluettelon muotoilu\nViiteluettelossa/lähdeluettelossa listataan kaikki teoksessa käytetyt viitteet laajemmilla tiedoilla. Viiteluetteloon ei lisätä “inspiraation lähteitä” tai muita epätieteellisin argumentein kerättyjä teoksia - vain ne viitteet, jotka oikeasti esiintyvät tekstissä!\nViiteluettelo asetetaan APA-järjestelmässä aakkosjärjestykseen. Jos saman tekijän teoksiin viitataan useasti, järjestys määräytyy näin:\n\nEnsin tekijän yksin kirjoittamat teokset nousevassa julkaisujärjestyksessä.\nSitten tekijän muiden kanssa kirjoittamat teokset, toisen kirjoittajan sukunimen mukaan aakkosjärjestyksessä.\nJos useampi kirjoittaja on yhdessä kirjoittanut useamman teoksen, käytetään julkaisujärjestystä.\nEnsin kahden tekijän yhteiskirjoittamat, sitten kolmen, jne.\n\n\n2.4.1 Kirjoittajan nimi\nKirjoittajien nimet ilmaistaan aina muodossa Sukunimi, A. B. Toisin sanoen, ensin koko sukunimi, sitten pilkulla erotetaan kaikki tekijän käyttämien etunimien ensimmäiset kirjaimet.\nKäytä samaa muotoilua, jota tekijä itse käyttää. Jos hän käyttää vain yhtä etunimeä, älä käytä muita vaikka löytäisit.\nJoissain kulttuureissa käytetään useita sukunimiä (esim. Norjassa, Espanjassa). Käytä samaa määrää sukunimiä kuin kirjoittajat itse käyttävät, ja järjestä ensimmäisen sukunimen mukaan. Esimerkiksi Asbjörn Thorvaldsen, O. tulee ennen Davidson, J., koska ensimmäinen sukunimi alkaa A:lla.\n\n\n2.4.2 Kirjat (monografit ja antologiat)\nKirjoille merkitään seuraavat tiedot:\n\nTekijöiden nimet, esim. Meikäläinen, M., & Teikäläinen, T.\n\nJos teos on toimitettu (antologia), toimittajien nimien jälkeen lisätään (toim.)\n\nKirjan julkaisuvuosi, esim. (2018). tai (ei pvm.). (jos vuotta ei löydy)\nTeoksen nimi kursivoituna, esim. ABC-kiria.\nPainos (jos muu kuin ensimmäinen): Esim. (2. painos).\nKustantaja4, esim. WSOY.\nDOI tai URL (jos e-kirja), esim. https://doi.org/XXXX.\n\n4 APA-ohjeen seitsemännessä painoksessa ei enää merkitä kustannuspaikkaa. Aikaisemmissa tyyleissä ne merkitään, esim. Porvoo: WSOY.Esimerkkiviittaus:\n\nGlaser, B. G., & Strauss, A. L. (1967). The Discovery of Grounded Theory: Strategies for Qualitative Research. Aldine Transaction.\n\n\n\n2.4.3 Artikkeli/luku toimitetussa teoksessa (antologiassa)\nToimitetuille artikkeleille ja kirjaluvuille merkitään seuraavat tiedot:\n\nTekijöiden nimet, esim. Meikäläinen, M., & Teikäläinen, T.\nTeoksen julkaisuvuosi, esim. (2018). tai (ei pvm.). (jos vuotta ei löydy)\nArtikkelin nimi tavallisin kirjaimin, esim. ABC-kiria. (HUOM: Ei kursiivia!)\nToimitetun teoksen tiedot: Aloita sanalla Teoksessa\n\nToimittajien nimet muodossa M. Meikäläinen, T. Teikäläinen & T. Täkäläinen (toim.).\nToimitetun teoksen nimi kursivoituna, esim. Agricolan toimitetut teokset\nArtikkelin sivunumerot teoksessa suluissa, esim. (s. 1-16).\nKustantaja, esim. WSOY.\n\n\nEsimerkkiviittaus:\n\nBarnlund, D. C. (1970). A Transactional Model of Communication. Teoksessa J. Akin, A. Goldberg, G. Myers & J. Stewart (toim.) Language Behavior: A Book of Readings in Communication (s. 43-61). Mouton.\n\n\n\n2.4.4 Artikkelit aikakauslehdissä\nTieteellisille aikakauslehtiartikkeleille merkitään seuraavat tiedot:\n\nTekijöiden nimet (enintään 20 tekijää, muuten 19 ensimmäistä, sitten ..., sitten viimeinen tekijä), esim. Meikäläinen, M., & Teikäläinen, T.\nTeoksen julkaisuvuosi, esim. (2018). tai (ei pvm.). (jos vuotta ei löydy)\n\nJos teos on vielä painossa, vuosi korvataan merkinnällä (painossa).\n\nArtikkelin nimi tavallisin kirjaimin, esim. ABC-kiria. (HUOM: Ei kursiivia!)\nLehden tiedot\n\nLehden nimi kursiivilla, esim. Journal of Risk Analysis\nLehden vuosikerta ja painos, pilkku edellä, esim. , 23(5). HUOM: Vuosikerta kirjoitetaan kursiivilla, mutta painos tavallisin merkein.\nSivunumerot, pilkku edellä, esim. , 10-47. HUOM: Ei käytetä etuliitettä s.!\nJos teos on käsikirjoitus, jota ei vielä olla julkaistu missään, korvataan lehden tiedot hakasulkutekstillä [käsikirjoitus valmisteilla]..\nJos teos on käsikirjoitus, joka on hyväksytty julkaistavaksi mutta ei vielä julkaistu, lehden tiedot korvataan tekstillä [käsikirjoitus hyväksytty julkaistavaksi]..\n\nDOI-numero, esim. https://doi.org/XXXX.\n\nEsimerkkiviittaus:\n\nAbbate, C. E. (2021). The Epistemology of Meat-Eating. Social Epistemology, 35(1), 67-84. https://doi.org/10.1080/02691728.2020.1771794\n\n\n\n2.4.5 Opinnäytetyöt ja väitöskirjat\nOppareille ja väitöskirjoille merkitään seuraavat tiedot:\n\nTekijöiden nimet, esim. Meikäläinen, M., & Teikäläinen, T.\nTeoksen julkaisuvuosi, esim. (2018). tai (ei pvm.). (jos vuotta ei löydy)\nTeoksen nimi kursivoituna, esim. ABC-kiria.\nTyön tyyppi ja koulutuslaitos, esim. [pro gradu -työ, Åbo Akademi]\nJulkaisukanava, esim. Åbo Akademin kirjasto.\nLinkki työhön, esim. https://www.XXXXXXX\n\nEsimerkkiviittaus:\n\nSaal, O. (2020). Legitimating Academic Practice: Mapping the Diversity of Epistemic Logics in Finnish University Disciplines. [pro gradu-työ, Åbo Akademi]. Åbo Akademin kirjasto. https://www.doria.fi/handle/10024/176872.\n\n\n\n2.4.6 Elektroniset lähteet\nElektronisille lähteille ei löydy aivan yhtenäistä tapaa viitata. Kaikissa kuitenkin tarvitaan vähintään:\n\nTekijöiden nimet\nJulkaisuvuosi tai -päivämäärä\nTeoksen nimi tai otsikko\nTeoksen tyyppi, esim. [YouTube-video] tai [blogikirjoitus]\nLinkki lähteeseen\n\nLinkin tulisi mieluiten olla ns. permalinkki, esimerkiksi DOI- tai URN-numero. Voit myös käyttää arkistoitua versiota lähteestä (esim. Internet Archivessa), jolloin kannattaa myös mainita arkistoidun lähteen päiväys sekä milloin hait linkin arkistosta.\nNäitä lähteitä voivat olla mm.:\n\nBlogikirjoitukset\nPreprint-artikkelit\nTekoälytekstit\nTutkimus- ja data-aineistot\nVerkkosivut\nUutisartikkelit verkossa\nVideot\nSosiaalisen median tuotoksia\n\nEsimerkkiviittaus:\n\nPynnönen, J. (15.1.2023). 140 kiloinen pelastusopiston kuntotestissä! [YouTube-video]. https://www.youtube.com/watch?v=onclwpV-vpA. Haettu 22.8.2023.\nHarinen, A. (23.1.2023). Avoin viestintä tutkimuksesta lisää tietoa ja vahvistaa demokratiaa. [Blogikirjoitus]. https://www.pelastusopisto.fi/en/blogi/avoin-viestinta-tutkimuksesta-lisaa-tietoa-ja-vahvistaa-demokratiaa/. Haettu 22.8.2023."
  },
  {
    "objectID": "tulostenraportointi.html#sec-ei-parametriset-testit-raportointitaulukko",
    "href": "tulostenraportointi.html#sec-ei-parametriset-testit-raportointitaulukko",
    "title": "3  Tulosten raportointi",
    "section": "3.1 Ei-parametriset testit",
    "text": "3.1 Ei-parametriset testit\n\n\nTaulukko 3.1: Ei-parametristen testien tärkeimmät suureet raportoitavaksi\n\n\n\n\n\n\nTesti\nSuureet\n\n\n\n\nMerkkitesti\n\n\n\n\nTestattava mediaani \\(Md\\)\nNollahypoteesin raja-arvo\nTestin häntäisyys\n\nJos yksihäntäinen: Suunta (suurempi kuin vai pienempi kuin raja-arvo)\nJos kaksihäntäinen: Kumpi merkkimääristä testattiin\n\nTestin suure - merkkimäärä, jota testattiin\nOtoskoko \\(n\\)\nTodennäköisyysarvo \\(p\\)\n\n\n\nWilcoxonin signed-rank -testi\n\n\n\n\nTestisuure \\(T\\)\nOtoskoko \\(n\\)\nTestin häntäisyys\n\nJos yksihäntäinen: Suunta (suurempi kuin vai pienempi kuin nollahypoteesi)\n\nTodennäköisyysarvo \\(p\\)\nJos laskit \\(z\\)-arvon:\n\nZ-arvo \\(z\\)\nKeskiarvo \\(\\bar{T}\\)\nKeskihajonta \\(SD\\)\nZ-arvon todennäköisyysarvo \\(p\\)\n\nJos laskit r-arvon:\n\nR-arvo \\(r\\)\n\n\n\n\nMann-Whitney’n U-testi\n\n\n\n\nRyhmien mediaanit \\(Md\\)\nU-suure \\(U\\)\nRyhmien otoskoot \\(n_1\\) ja \\(n_2\\)\nZ-arvo \\(z\\)\nZ-arvon todennäköisyysarvo \\(p\\)\nJos lasket r-arvon:\n\nR-arvo \\(r\\)\n\n\n\n\nSpearmanin rho-korrelaatio\n\n\n\n\nRho-suure \\(\\rho\\) tai \\(r_s\\)\nT-suure \\(t\\)\nT-suureen vapausasteet \\(df\\)\nT-suureen todennäköisyysarvo \\(p\\)"
  },
  {
    "objectID": "tulostenraportointi.html#sec-parametriset-testit-raportointitaulukko",
    "href": "tulostenraportointi.html#sec-parametriset-testit-raportointitaulukko",
    "title": "3  Tulosten raportointi",
    "section": "3.2 Parametriset testit",
    "text": "3.2 Parametriset testit\n\n\nTaulukko 3.2: Parametristen testien tärkeimmät suureet raportoitavaksi\n\n\n\n\n\n\nTesti\nSuureet\n\n\n\n\nT-testi\n\n\n\n\nTestin tyyppi (yhden, parittaisen vai kahden otoksen testi)\nVerratut ryhmäkeskiarvot \\(\\bar{x}\\) ja \\(\\bar{y}\\)\nOtoskoko/koot\n\nJos yhden otoksen testi: Otoskoko \\(n\\)\nJos parittainen testi: Otoskoko \\(n\\)\nJos kahden otoksen testi: Verrattujen ryhmien otoskoot \\(n_x\\) ja \\(n_y\\)\n\nT-suure \\(t\\)\nT-suureen vapausasteet \\(df\\)\nT-suureen todennäköisyysarvo \\(p\\)\nJos laskit: Luottamusväli \\(CI\\)\nMittakoko, joko \\(r\\)-suure tai Cohenin \\(\\hat{d}\\)\n\n\n\nPearsonin korrelaatio\n\n\n\n\nPearsonin korrelaatiokerroin \\(r\\)\nOtoskoko \\(n\\)\nKorrelaatiokertoimen todennäköisyysarvo \\(p\\)\nJos laskit: Luottamusväli \\(CI\\)\n\n\n\nKhiin neliö\n\n\n\n\nKhiin neliön testisuure \\(\\chi^2\\)\n\nHUOM: Summattu suure, ei yksittäisten solujen arvot!\n\nKhiin neliön vapausasteet \\(df\\)\nKhiin neliön todennäköisyysarvo \\(p\\)\nKuinka moni odotettu arvo on alle 1 tai alle 5?\nJos laskit: Cramérin V-suure \\(V\\)"
  },
  {
    "objectID": "tulostenraportointi.html#sec-esimerkkejä-tekstiraportoinnista",
    "href": "tulostenraportointi.html#sec-esimerkkejä-tekstiraportoinnista",
    "title": "3  Tulosten raportointi",
    "section": "3.3 Esimerkkejä tekstiraportoinnista",
    "text": "3.3 Esimerkkejä tekstiraportoinnista\n\n3.3.1 Ei-parametriset testit\n\n\n\n\n\n\nMerkkitesti\n\n\n\nRakensimme summamuuttujan neljästätoista riskikäsityksestä ja keskitimme muuttujan nollalle. Keskittäminen onnistui, ja muuttuja ei eroa tilastollsesti nollasta kaksihäntäisessä merkkitestissä (\\(Md = 0\\), arvoja alle nollan yhteensä \\(115\\), \\(n = 237\\), \\(p = 0.697\\)). Merkkitestissä testattiin pienempi kahdesta merkkimäärästä, negatiiviset merkit.\n\n\n\n\n\n\n\n\nWilcoxonin signed-rank -testi\n\n\n\nEsimerkki tulossa.\n\n\n\n\n\n\n\n\nMann-Whitney’n U-testi\n\n\n\nNaisten ja miesten välillä havaittiin ero riskikäsityksissä. Naisten (\\(n = 112\\)) mediaaniriskikäsitys oli \\(0.05\\) kun miesten (\\(n = 123\\)) mediaani oli pienempi \\(-0.01\\). Ero on tilastollisesti merkitsevä mutta pieni (\\(U = 5581.5\\), \\(z = -2.51\\), \\(p = 0.012\\), \\(r = -0.16\\)). Testinä käytettiin ei-parametristä Mann-Whitney’n U-testiä, mutta kahden otoksen Welchin t-testin käyttäminen olisi myös mahdollista.\n\n\n\n\n\n\n\n\nSpearmanin rho-korrelaatio\n\n\n\nIkäryhmän ja riskikäsityksen välillä ei havaittu merkitsevää yhteyttä (\\(r_s = 0.06\\), \\(t = 0.95\\), \\(df = 292\\), \\(p = 0.252\\)). Testinä käytettiin ei-parametristä Spearmanin korrelaatiota, koska ikäryhmä on kategorinen muuttuja.\n\n\n\n\n3.3.2 Parametriset testit\n\n\n\n\n\n\nT-testit\n\n\n\nNaiset ja miehet eroavat riskikäsityksissään: naisten (\\(n = 112\\)) keskiarvo mittarilla on \\(0.03\\) ja miesten (\\(n = 123\\)) matalempi \\(-0.03\\). Eron koko on siis noin \\(0,06\\) yksikköä. Ero on tilastollisesti merkitsevä ja kooltaan pienestä keskikokoiseen (\\(t = 2.40\\), \\(\\hat{d} = 0.31\\) \\(df = 230.8\\), \\(p = 0.017\\), \\(95\\% \\text{ CI } [0.058, 0.076]\\)). Testinä käytettiin kahden otoksen Welchin t-testiä.\n\n\n\n\n\n\n\n\nPearsonin korrelaatio\n\n\n\nIkäryhmän ja riskikäsityksen välillä ei havaittu merkitsevää yhteyttä (\\(r = -0.07\\), \\(n = 237\\), \\(p = 0.256\\), \\(95\\% \\text{ CI } [-0.20, 0.05]\\)).\n\n\n\n\n\n\n\n\nKhiin neliö\n\n\n\nProntoon kirjatuissa asuntopaloissa havaittiin suuri, merkitsevä yhteys rakennuksen riskiluokituksen ja palovaroittimen toiminnan välillä (\\(\\chi^2 = 29.3\\), \\(\\text{df} = 9\\), \\(p = 0.0006\\), \\(V = 0.22\\)). Riskiluokkaan 1 kuuluvista rakennuksista jopa 56 prosentilla puuttui palovaroitin, kun vastaava arvo muissa riskiluokissa oli 18 - 33 prosenttia. Palovaroittimen toiminta oli harvinaisinta riskiluokka 4:ssä (7 %). Kaikki odotetut arvot ylittivät yhden, mutta kolme solua (19 %) olivat alle viiden. Tulokset ovat siten tulkittavuuden rajalla, ja voivat olla väärällisiä."
  },
  {
    "objectID": "mittaustasot.html#sec-muuttujien-määritelmä",
    "href": "mittaustasot.html#sec-muuttujien-määritelmä",
    "title": "4  Muuttuja ja mittaustasot",
    "section": "4.1 Muuttujien määritelmä",
    "text": "4.1 Muuttujien määritelmä\nKun teemme tutkimusta, työskentelemme aina muuttujilla. Muuttuja on, kuten nimi antaa ymmärtää, jokin asia joka muuttuu. Muuttujalla tarkoitetaan siis jotain “laatikkoa”, joka voi saada jonkun arvon vastaajien tai analyysiyksiköiden kesken. Eri yksiköillä voi olla eri arvot muuttujalla, ja näitä analysoimalla voidaan yrittää vastata tutkimuskysymykseemme.\nVoimme tehdä analyysia eri muuttujamäärillä. Yksimuuttujamallissa tarkastelemme yhden muuttujan rakennetta (eri arvojen esiintymistä) tyhjiössä. Näihin voidaan laskea esim. keskiarvojen esittely.\nKaksimuuttujamallissa tarkastelemme taas kahden muuttujan välistä suhdetta - miten muuttujat vaihtelevat yhdessä? Tämä voi tarkoittaa keskiarvojen vertailua eri ryhmien välillä, korrelaatioanalyysia, ristiintaulukointia ja paljon muuta. Erona yksimuuttujamalliin onkin vain, että tarkastelemme kahden muuttujan välistä suhdetta, ei muuttujien omia rakenteita.\nMonimuuttujamallissa voidaan lisätä muuttujia enemmän kuin kaksi, ja tarkastella näiden välisiä suhteita. Tällä kurssilla ei käydä läpi monimuuttujamalleja, mutta niiden logiikkaa kannattaa hieman harjoitella, jotta ymmärtää mihin kaksimuuttujamallit pystyvät ja eivät pysty.\nUseamman muuttujan mallissa puhutaan yleensä muuttujista ns. kausaalisanastolla. Tutkimuksessa on usein ajatuksena löytää jonkun ilmiön aiheuttamat suhteet (esim. mikä selittää pelastajien väliset terveyserot?). Siksi muuttujista käytetään sanapareja, jotka viittaavat tähän kausaalisuhteeseen:\n\nRiippuvainen (dependent) ja riippumaton (independent) muuttuja, tai\nVaste- (outcome) ja ennustajamuuttuja (predictor)\n\nRiippuvainen muuttuja tai vastemuuttuja on se muuttuja, jonka syitä haluamme selvittää. Toisin sanoen, muuttuja riippuu jostain muusta muuttujasta, tai se syntyy vasteena toiselle muuttujalle.\nRiippumaton muuttuja tai ennustajamuuttuja on taas se muuttuja, jonka uskomme selittävän riippuvaisen/vastemuuttujan syntymisen. Toisin sanoen, muuttuja ei riipu (mallissamme!) jostain muusta muuttujasta, tai se ennustaa toista muuttujaa.\nOn tärkeää huomata, että nämä nimitykset eivät automaattisesti tarkoita, että muuttujat todella olisivat kausaalisuhteessa toisiinsa. Kausaliteettia (jonkin asian vaikutusta toiseen) ei voida sinänsä todistaa tilastotieteellisillä menetelmillä1, vaan se on osittain teoreettinen käsite.1 Falsifikaation teorian seuraajille tämä juontuu suoraan hypoteesitestauksen määritelmästä, ks. Luku 5.\nTässä kirjassa käytän sanaparia riippuvainen/riippumaton, koska ne ovat vakiintuneita sanoja yhteiskuntatieteissä. Muissa tieteissä, esimerkiksi epidemiologiassa, vaste/ennustaja-sanapari voi olla käytetympi."
  },
  {
    "objectID": "mittaustasot.html#sec-mittausasteikot",
    "href": "mittaustasot.html#sec-mittausasteikot",
    "title": "4  Muuttuja ja mittaustasot",
    "section": "4.2 Mittausasteikot tai -tasot",
    "text": "4.2 Mittausasteikot tai -tasot\nSen lisäksi, että muuttuja voi olla riippuvainen tai riippumaton, sillä on myös jokin ennalta määritelty mittaustaso. Mittaustasojen määrittely on erittäin tärkeää, sillä ne juontuvat tilastollisesta matematiikasta ja määrittelevät suoraan, mitä malleja pystyy/pitää käyttää muuttujien suhteiden analysoinnissa.\nMittaustasoja on yleisesti ottaen neljä: luokitteluasteikko, järjestysasteikko, välimatka-asteikko ja suhdeasteikko. Nimet tulevat mittaustasojen ominaisuuksista.\nMittaustasot ovat kumulatiivisia, eli seuraavalla tasolla on aina kaikki edeltävien tasojen ominaisuudet, sekä lisäksi jotain “uutta”:\n\nLuokitteluasteikolla muuttujien arvot voidaan nimetä ja luokitella, mutta muuta ei voida niillä tehdä. Esimerkkinä asumiskunta.\nJärjestysasteikolla arvot voidaan nimetä, mutta myös asettaa luonnolliseen järjestykseen, esim. pienin/suurin, heikoin/vahvin, kevyin/painavin. Esimerkkinä koulutustaso.\nVälimatka-asteikolla arvot voidaan sekä nimetä että järjestää, jonka lisäksi tasojen välillä on yhtä isot välimatkat. Esimerkkinä luokiteltu bruttotuloasteikko (0-10 000 €, 10 000-20 000 €, 20 000-30 000 €…)\nSuhdeasteikolla on kaikki edeltävät ominaisuudet, mutta sen lisäksi absoluuttinen, luonnollinen nollapiste. Esimerkkinä lämpötila kelvinasteikolla.\n\nJotta tämä olisi tarpeeksi selkeää, alla (Taulukko 4.1) on sama kuvaus taulukkona:\n\n\nTaulukko 4.1: Mittaustasot ja niiden ominaisuudet\n\n\n\n\n\n\n\n\n\nMittaustaso\nNimeäminen ja luokittelu\nLuonnollinen järjestys\nSamansuuruiset välimatkat\nLuonnollinen nollapiste\n\n\n\n\nLuokitteluasteikko\nX\n\n\n\n\n\nJärjestysasteikko\nX\nX\n\n\n\n\nVälimatka-asteikko\nX\nX\nX\n\n\n\nSuhdeasteikko\nX\nX\nX\nX\n\n\n\n\nMittaustasot ryhmitetään usein kahteen kategoriaan: kvantitatiiviset ja kvalitatiiviset muuttujat. Kvantitatiiviset muuttujat ovat välimatka- tai suhdeasteikolla, kvalitatiiviset muuttujat taas luokittelu- tai järjestysasteikolla. Nämä nimet voivat kuitenkin olla hieman harhaanjohtavia: kyseessä on kaikissa tapauksissa usein numeroita tekstin sijaan, ja kaikilla tasoilla voidaan tehdä jonkin tapaista tilastollista analyysia.\nNäiden lisäksi voidaan myös puhua dikotomisista tai binäärisistä muuttujista. Dikotominen muuttuja on luokitteluasteikon muuttuja, jolla on vain kaksi kategoriaa. Näille on erikoista se, että niillä voidaan tehdä monia eri tilastollisia analyyseja mitä ei yleensä voisi tehdä luokitteluasteikon muuttujalle (esim. regressioanalyysia, t-testausta). Tämä taas juontuu siitä, että jos kahden kategorian muuttuja koodataan arvoiksi 0 ja 1, ja näille lasketaan keskiarvo, niin keskiarvo edustaa arvo 1:n prosentuaalista määrää. Täten keskiarvosta tulee tulkittava mitta, ja sitä voidaan käyttää malleissa, joissa käytetään keskiarvoa (eli melkein kaikki lineaariset mallit).\nAlla oleva kaavio (Kuva 4.1) selventänee muuttujien mittaustasoja:\n\n\n\nKuva 4.1: Mittaustasot kaaviona"
  },
  {
    "objectID": "mittaustasot.html#mittausasteikon-suhde-tilastollisiin-malleihin",
    "href": "mittaustasot.html#mittausasteikon-suhde-tilastollisiin-malleihin",
    "title": "4  Muuttuja ja mittaustasot",
    "section": "4.3 Mittausasteikon suhde tilastollisiin malleihin",
    "text": "4.3 Mittausasteikon suhde tilastollisiin malleihin\nMittaustasoilla on suora suhde tilastollisiin malleihin: taso tai asteikko määrittelee, mitkä mallit ja menetelmät voidaan laskea. Tämä juontuu tulkittavuudesta: jos esimerkiksi kahden arvon välissä ei ole muita arvoja (eli ne eivät täytä välimatka-asteikon vaatimuksia), niille lasketulla keskiarvolla ei voi olla tulkintaa (koska se voi usein osua kahden arvon väliin).\nSijainti- ja hajontaluvuille käytettävyys määritellään muuttujan mittaustasolta suoraan:\n\n\nTaulukko 4.2: Sijainti- ja hajontalukujen käytettävyys mittaustasoittain\n\n\n\n\n\n\n\nMittaustaso\nSijaintiluvut\nHajontaluvut\n\n\n\n\nLuokittelu\nMoodi\n\n\n\nJärjestys\nMoodi\nMediaani\nFraktiilit\nVinouma ja kurtoosi\nVaihteluväli\n\n\nVälimatka\nMoodi\nMediaani\nFraktiilit\nAritmeettinen keskiarvo\nVinouma ja kurtoosi\nVaihteluväli\nVarianssi\nKeskihajonta\n\n\nSuhde\nMoodi\nMediaani\nFraktiilit\nAritmeettinen keskiarvo\nGeometrinen keskiarvo\nVinouma ja kurtoosi\nVaihteluväli\nVarianssi\nKeskihajonta\n\n\n\n\nNäiden lisäksi löytyy monia muita mittoja, joita voidaan laskea eri tasoille. Taulukossa näkyy kuitenkin yleisimmät, sekä varsinkin ne, jotka kohtaatte kurssin aikana sekä tulevaisuuden tilastollisessa työskentelyssänne.\nYksimuuttujamenetelminä voidaan myös laskea merkkitesti sekä yhden otoksen t-testi. Merkkitesti voidaan suorittaa, kun muuttuja on järjestysasteikolla tai suuremmalla. T-testi taas vaatii muuttujan olevan välimatka-asteikolla tai suhdeasteikolla.\nKaksimuuttujamalleilla on myös vaatimuksia muuttujien mittaustasoille, mutta nämä tulevat aina pareittain. Alla olevassa matriisitaulukossa riveissä on riippumaton muuttuja ja sarakkeissa riippuvainen muuttuja.\n\n\nTaulukko 4.3: Kaksimuuttujamallien käytettävyys mittaustasoittain\n\n\n\n\n\n\n\n\n\nRiippuvainen sarakkeissa\nRiippumaton riveissä\nLuokittelu\nJärjestys\nVälimatka\nSuhde\n\n\n\n\nLuokittelu\nRistiintaulukointi (khiin neliö)\nRistiintaulukointi (khiin neliö)\nWilcoxonin signed-rank\nMann-Whitney’n U-testi\nT-testi\nWilcoxonin signed-rank\nMann-Whitney’n U-testi\nT-testi\n\n\nJärjestys\nRistiintaulukointi (khiin neliö)\nRistiintaulukointi (khiin neliö)\nWilcoxonin signed-rank\nMann-Whitney’n U-testi\nT-testi\nWilcoxonin signed-rank\nMann-Whitney’n U-testi\nT-testi\n\n\nVälimatka\nVarianssianalyysi\nVarianssianalyysi\nKorrelaatio\nKorrelaatio\n\n\nSuhde\nVarianssianalyysi\nVarianssianalyysi\nKorrelaatio\nKorrelaatio\n\n\n\n\nTärkein erottelija mallin valinnassa on muuttujatasojen laajempi kategorisointi kvalitatiivisiin ja kvantitatiivisiin muuttujiin: kuten huomaat, tämän kurssin alla käsiteltävissä malleissa luokittelu- ja järjestysasteikon mallit ovat täysin samat, kuten välimatka- ja suhdeasteikon mallit.\nMyös monimuuttujamallit riippuvat muuttujien tasoista, mutta näitä ei käydä tässä vaiheessa läpi."
  },
  {
    "objectID": "hypoteesitestaus.html#sec-nollahypoteesimerkitsevyystestaus-nhst",
    "href": "hypoteesitestaus.html#sec-nollahypoteesimerkitsevyystestaus-nhst",
    "title": "5  Hypoteesitestaus",
    "section": "5.1 Nollahypoteesimerkitsevyystestaus (NHST)",
    "text": "5.1 Nollahypoteesimerkitsevyystestaus (NHST)\n\n5.1.1 Falsifikaatio\nNHST pohjautuu kahteen ajatukseen:\n\nAsetetaan hypoteesi etukäteen, jotta vältetään vahvistusharhaa.\nAsioita voidaan vain osoittaa vääräksi, ei ikinä todeksi\n\nToinen kohta juontuu filosofi Karl Popperin kehittämästä falsifikaatiosta. Yksinkertaisimmillaan falsifikaatioteoria sanoo, että mikään tieteellinen koe ei ikinä voi todentaa jotain väiteittä. Väitteen todentamiseksi tulisi jotenkin osoittaa vedenkestävästi, että väite on aina totta kaikissa tilanteissa.\nKlassinen falsifikaation esimerkki on joutsenten väri. Jos me väitämme, että:\n\nKaikki joutsenet ovat valkoisia.\n\nniin emme ikinä voi todistaa tätä väitettä. Meidän tulisi tavata joka ikinen joutsen joka ikinä on ollut olemassa tai tulee olemaan olemassa - tämä ei ole mahdollista.\nFalsifikaation ydin piilee siksi väitteen vääräksi toteamisessa. Jos me väitämme, että kaikki joutsenet ovat valkoisia, niin me tarvitsemme löytää vain yhden erivärisen joutsenen osoittaaksemme väitteen olevan väärässä.\nToisin sanoen: tieteellisiä väitteitä voidaan todistaa olevan väärässä, mutta ei todentaa.\n\n\n5.1.2 Nollahypoteesi falsifikaation työkaluna\nNHST:ssa falsifikaation teoriaa sovelletaan nollahypoteesin \\(H_0\\) avulla. Ensin ajattelemme, millaisen suhteen uskomme näkevän datassa. Esimerkiksi, että kaikki joutsenet ovat valkoisia. Tätä kutsutaan myös vaihtoehtohypoteesiksi \\(H_1\\).\nSitten asetamme nollahypoteesin, joka edustaa vaihtoehtohypoteesin negaatiota, eli vääryyttä. On huomattava, että nollahypoteesi ei ole vain suhteen kääntämistä ympäri, vaan suhteen puuttumista.\n\n\\(H_1\\): Kaikki joutsenet ovat valkoisia.\n\\(H_0\\): Vähintään yksi joutsen ei ole valkoinen.\n\nTämän jälkeen keräämme dataa, jolla voidaan osoittaa nollahypoteesi vääräksi. Esimerkissä kyseessä voisi olla monen joutsenen valokuvaaminen tai värin kirjaaminen vihkoon.\nSitten tulee oikea looginen mestariteos:\n\nJos löydämme vain valkoisia joutsenia, voimme laskea kuinka todennäköistä olisi ollut löytää vain valkoisia joutsenia, jos nollahypoteesi onkin todellisuudessa oikeassa. Jos todennäköisyys on tarpeeksi pieni, voimme todeta luottavamme päätökseen, että nollahypoteesi on väärässä.\n\nTiede ei osoita vaihtoehtohypoteesien olevan oikeassa tai väärässä (sitä ei juurikaan voi tehdä) - tiede osoittaa suhteen puuttumisen olevan tarpeeksi epätodennäköistä, että voimme uskoa suhteen olemassaoloon.\n\n\n5.1.3 Todistuksen puute ei ole puutteen todistamista\nEnglanniksi sanotaan: absense of evidence is not evidence of absense. Tällä tarkoitetaan siis, että nollahypoteesin epätodennäköisyyden osoittaminen ei tarkoita, että vaihtoehtohypoteesi olisi yhtään sitä todellisempi.\nVaihtoehtohypoteesejä voi käytännössä asettaa kuinka paljon tahansa. Jokaiselle suhteen puuttumisen epätodennäköisyydelle voi antaa vaihtoehtoisia selityksiä maan ja taivaan välillä.\nEsimerkissä emme löytäneet ei-valkoista joutsenta. Selitys sille voisi olla, että kaikki joutsenet ovat valkoisia. Se voisi myös olla jokin muu:\n\nEhkä emme keränneet tarpeeksi dataa nähdäksemme ei-valkoisen joutsenen, koska ne ovat niin harvinaisia.\nEhkä ihminen ei pysty näkemään joutsenten ei-valkoisuutta, koska ei-valkoiset joutsenet ovat väriltään jotain, jota ihmisen silmän tappisolut eivät pysty prosessoimaan.\nEhkä ei-valkoiset joutsenet ovat näkymättömiä.\n\nJa niin edespäin. Jotkut mahdollisista selityksistä tuntuvat tietysti absurdeilta tai mahdottomilta, mutta datalla emme pysty osoittamaan sitä. Selitys syntyy aina teorian kautta, vaikka sillä olisi jokin kaukainen suhde dataan.11 Tämä näkemys tulee 1900-luvun tieteenfilosofiasta. Myös Karl Popper itse osoitti teorioiden syntyvän datan ja ei-empiirisen järjen kohtaamisesta. Jos aihe kiinnostaa enemmän, suosittelen lukemaan esim. Popperin The Logic of Scientific Discovery (1959) sekä tieteenfilosofin Imre Lakatosin esseekokoelman Criticism and the Growth of Knowledge (1970). Englantilainen tieteenfilosofi Donald Gillies on kirjoittanut lähestyttävän teoksen tieteenfilosofian perusteista nimeltä Philosophy in the 20th century (1993), ja suomeksi löytyy myös Kiikerin ja Ylikosken oppiteos Tiede tutkimuskohteena (2004).\nKun siis testaat tilastollisia suhteita, muista: nollahypoteesin epätodennäköisyys ei sinänsä anna lisätodisteita vaihtoehtohypoteesille, koska selitykset eivät itsessään ole suorassa kytköksessä dataan."
  },
  {
    "objectID": "hypoteesitestaus.html#sec-nollahypoteesin-testaaminen",
    "href": "hypoteesitestaus.html#sec-nollahypoteesin-testaaminen",
    "title": "5  Hypoteesitestaus",
    "section": "5.2 Nollahypoteesin testaaminen",
    "text": "5.2 Nollahypoteesin testaaminen\nJotta me voimme testata tuloksemme todennäköisyyttä nollahypoteesin alla, käytämme usein jotain tilastollista jakaumaa.\nJakaumia käytetään satunnaisotannan yhteydessä. Voimme tehdä oletuksen, että jokainen otanta antaa sattumanvaraisesti tietyn tuloksen, mutta että tämä tulos noudattaa jotain jakaumaa. Yleisesti käytettyjä jakaumia ovat normaalijakauma, khiin neliön jakauma, t-jakauma ja f-jakauma.\nJakaumat ovat hyödyllisiä, koska erittäin osaavat tilastotieteilijät ovat rakentaneet kaiken maailman laskukaavoja niiden käyttämiseen. Yksi hyödyllisimmistä työkaluista on todennäköisyystiheysfunktio, joka kertoo meille jakauman todennäköisyyden aina tietyllä alueella jakaumaa.\nVoimme käyttää tiheysfunktiota nollahypoteesin testauksessa. Laskemme ensin tuloksemme ja asetamme nollahypoteesimme. Muunnamme sitten tuloksemme johonkin muotoon, joka vastaa tiettyä jakaumaa, ja tarkistamme mihin kohtaan jakaumaa se asettuu.\nSen jälkeen laskemme, kuinka paljon jakaumasta asettuu sille kohdalle tai korkeammalle (matalemmalle, jos kyseessä on negatiivinen arvo jakaumalla). Tämä kertoo meille, kuinka todennäköistä on saada meidän tulos tai suurempi, jos nollahypoteesi (että tuloksen pitäisi olla jakauman keskipisteessä) olisi totta.\nTätä todennäköisyyttä kutsutaan p-arvoksi, ja muodon vuoksi annan määritelmän vielä kerran:\n\nP-arvo osoittaa todennäköisyyttä saada mitattu tulos tai suurempi, jos nollahypoteesi olisi totta ja tuloksen olisi pitänyt olla nolla.\n\n\n5.2.1 Alfa-arvot ja merkitsevyys\nVaikka p-arvo osoittaa todennäköisyyttä, sinun pitää vielä määritellä yksi asia. Kuinka epätodennäköistä mitatun tuloksen saaminen nollahypoteesin alla tulisi olla, jotta se “kelpaa” tuloksena? Tätä rajaa kutsutaan merkitsevyyden rajaksi.22 Binääristen rajatestausten aika alkaa olla ohi (ks. Lakënsin verkkokirja). On monia erittäin hyviä syitä olla käyttämättä p-arvojen raja-arvoja, mutta vaihtoehdot ovat jokseenkin monimutkaisia ja vaativat tilastollisten kurssien täydellistä uudelleenmuotoilua. Ehkä jonain päivänä…\nOnneksi (ja osittain myös harmiksi) tutkijoilla on käytössä useita raja-arvoja, joita usein sovelletaan. Tavallisimmat rajat ovat: 5 %, 1 % ja 0,1 %. Näitä kutsutaan myös alfa-arvoiksi.\nToisin sanoen, tulos nähdään epätodennäköisenä nollahypoteesin alla jos sen tulisi esiintyä yksi kahdestakymmenestä, yksi sadasta tai yksi tuhannesta mittauskerrasta. Mitä pienempi raja-arvo, sitä epätodennäköisempi tulos nollahypoteesin alla.\nKun teet tilastollisia testejä, käytä näitä raja-arvoja. Huomaa kuitenkin, että jos saat esimerkiksi \\(p = 0,051\\), älä heitä tulosta “pois” vain sen takia että se ylitti raja-arvon!3 Tarkista aina myös tuloksen koko (ks. merkittävyydestä alla), ja ole rehellinen epävarmuutesi suhteen.3 Tilastotieteilijät Andrew Gelman ja Mel Stern ovatkin huomauttaneet, että ero merkitsevän ja ei-merkitsevän välillä on usein ei-merkitsevä (Gelman ja Stern 2006). Toisin sanoen, raja-arvon käyttö voi johtaa vääriin tulkintoihin, jolloin joko todetaan positiivinen tai negatiivinen tulos nollatulokseksi (väärä positiivi tai negatiivi).\n\n\n5.2.2 P-arvon väärinkäsittäminen\nKuten monia muita tilastollisia menetelmiä, myös p-arvoa käsitetään usein väärin. Tilastotieteilijä Daniel Lakëns on kerännyt monia väärinkäsityksiä mainioon verkkokirjaansa, joten esitän ne tässä lyhyesti:\n\nEi-merkitsevä p-arvo tarkoittaa, että nollahypoteesi on oikeassa.\nMerkitsevä p-arvo tarkoittaa, että nollahypoteesi on väärässä.\nMerkitsevä p-arvo tarkoittaa, että tulos on merkittävä.\n\nEnsinnäkin, p-arvo ei osoita nollahypoteesin oikeutta tai vääryyttä ylipäätänsä. P-arvo, kuten aikaisemmin todettu, esittää tuloksen todennäköisyyttä jos nollahypoteesi olisi oikeassa. Perinteisessä tilastotieteessä (frekvenssitilastotiede) ei testata hypoteesien todennäköisyyksiä, vaan tulosten todennäköisyyksiä - tässä moni ymmärtää tilastotieteen aseman väärin.\nToiseksi, p-arvo ei kerro meille mitään tuloksen merkittävyydestä (huomaa ero merkitsevyyteen!). Tuloksen merkittävyys on teoreettinen kysymys. Kuinka suuri jonkun eron pitäisi olla, että meitä ylipäätänsä kiinnostaa? Miten tehokkaasti lääkkeen tulisi vaikuttaa, että me haluaisimme käyttää sitä? Kuinka monta prosenttiyksikköä on “suuri” ero? Näihin kysymyksiin ei valitettavasti löydy tilastollista vastausta, koska ne ovat ei-empiirisiä kysymyksiä."
  },
  {
    "objectID": "hypoteesitestaus.html#sec-tilastollisen-testaamisen-perusmenetelmä",
    "href": "hypoteesitestaus.html#sec-tilastollisen-testaamisen-perusmenetelmä",
    "title": "5  Hypoteesitestaus",
    "section": "5.3 Tilastollisen testaamisen perusmenetelmä",
    "text": "5.3 Tilastollisen testaamisen perusmenetelmä\nTähän asti olen enimmäkseen antanut pitkän listauksen asioista, joita ei tulisi tehdä. Mutta mitä sitten tulisi tehdä? Tässä kiteytys nollahypoteesimerkitsevyystestauksesta:\n\nPäätä, mitä suhdetta haluat testata ja miksi.\nAseta vaihtoehtohypoteesi (mahdollinen tulos).\nAseta nollahypoteesi vaihtoehtohypoteesin negaationa.\nKerää data, joka edustaa suhdetta ja hypoteesejasi.\nSuunnittele testi, joka voi osoittaa nollahypoteesisi “vääräksi” (eli hae tulos, joka voisi olla epätodennäköinen nollahypoteesin alla).\nMäärittele, mitä tarkoitat “epätodennäköisellä” - aseta alfa-arvosi.\nTarkista testin todennäköisyysarvo (p-arvo).\nJos testin todennäköisyysarvo on alle alfa-arvon, voit todeta, että tulos olisi epätodennäköinen nollahypoteesin alla.\nJos testin todennäköisyys sen sijaan on yli alfa-arvon, et voi todeta tätä. Tätä kutsutaan nollatulokseksi - julkaise myös se!\n\n\n\n\n\nGelman, Andrew, ja Hal Stern. 2006. ”The Difference Between “Significant” and “Not Significant” Is Not Itself Statistically Significant”. The American Statistician 60 (4): 328–31. https://doi.org/10.1198/000313006X152649.\n\n\nGillies, Donald. 1993. Philosophy of Science in the Twentieth Century: Four Central Themes. Oxford: Blackwell Publishing.\n\n\nKiikeri, Mika, ja Petri Ylikoski. 2004. Tiede tutkimuskohteena. Filosofinen johdatus tieteentutkimukseen. Helsinki: Gaudeamus.\n\n\nLakatos, Imre, ja Alan Musgrave. 1970. ”Criticism and the Growth of Knowledge”. Teoksessa, 4:1–282. https://doi.org/10.1017/s0031819100017101.\n\n\nPopper, Karl. 1959. The Logic of Scientific Discovery. London: Routledge."
  },
  {
    "objectID": "mallioletukset.html#sec-lineaarisen-mallin-perusoletukset",
    "href": "mallioletukset.html#sec-lineaarisen-mallin-perusoletukset",
    "title": "6  Mallioletukset ja virhe",
    "section": "6.1 Lineaarisen mallin perusoletukset",
    "text": "6.1 Lineaarisen mallin perusoletukset\nKaikki tilastolliset testit joita sovelletaan tällä kurssilla tulevat niin sanotusta lineaaristen mallien perheestä. Tämä yksinkertaisesti tarkoittaa, että ne mallintavat kahden muuttujan välistä suhdetta suorana käyränä, eikä esim. parabolina tai potenssikäyränä.\nLineaarisilla malleilla on kaikilla samat perusoletukset. Näiden lisäksi jokaisella mallilla voi olla omat oletukset tai muokkaukset johonkin perusoletukseen.\nVoidaan myös puhua virhelähteistä. Mallioletusten rikkominen on yksi virheen lähde, sillä tämä vaikuttaa mallin lopputuloksiin tavalla, joka ei edusta itse dataa tai mitattua suhdetta.\nKaikille malleille, myös ei-lineaarisille, ensimmäinen ja ehkä tärkein virheen lähde on ääripääarvot tai poikkeavat havainnot.1 Jotta malli toimisi hyvin, ääripääarvoja ei tulisi olla mukana.1 Tällä hetkellä verkkokirja käyttää sanaa “ääripääarvo”. Käännös on kuitenkin huono, ja aion vaihtaa sen termiin “poikkeavat havainnot” - mutta koska sana löytyy viljeltynä koko kirjan läpi, muutostyössä menee tovi…\nNäiden lisäksi lineaarisilla malleilla on seuraavat oletukset: additiviteetti, lineariteetti, normaalijakautuminen, varianssihomogeniteetti sekä riippumattomuus.\n\n6.1.1 Additiviteetti ja lineariteetti\nEnsimmäiset oletukset ovat suhteellisen yksinkertaisia, mutta erittäin tärkeitä lineaarisille malleille.\nAdditiviteetilla tarkoitetaan, että suhde muuttujien välillä tulisi olla summaava. Tämän voi tunnistaa yksinkertaisesti ajattelemalla: riippuvatko muuttujien suhteet toisistaan? Additiviteetti on tärkeintä monimuuttujamalleissa, joissa on useampi kuin yksi selittävä muuttuja, joten sen voi osittain jo olettaa tämän kurssin malleissa. Jos additiviteettia ei kuitenkaan voi taata, tulisi käyttää jotain muuta, kuin lineaarista mallia - emme kuitenkaan käsittele näitä tällä kurssilla.\nLineariteetilla taas tarkoitetaan, että muuttujien välinen suhde tulisi olla selitettävissä suoralla käyrällä. Suhteen ei siis pidä olla parabolinen, eksponentiaalinen tai logaritminen. Tämän tunnistaa helpoiten piirtämällä pistekaavion muuttujista (ks. Alaluku 1.4.5) ja tarkastamalla, asettuvatko pisteet jokseenkin suoralle viivalle. Jos suhde ei ole lineaarinen, lineaariset mallit eivät luonnollisesti kuvasta suhdetta varsin hyvin. Tämän voi korjata linearisoimalla data logaritmilla tai potenssilla (riippuen suhteen muodosta), tai vaihtamalla epälineaarisiin malleihin.\n\n\n6.1.2 Normaalijakautuminen\nLineaarisissa malleissa jonkun asian tulee olla normaalijakautunut, eli seurata normaalijakaumaa. Tämä ei kuitenkaan tarkoita itse dataa! Mitä tämä tarkoittaa, riippuu aina hieman itse mallista.\nYleisesti katsottuna mittauksen otanta tulisi olla normaalijakautunut. Toisin sanoen, jos saamme tietyn mitan, niin sen todennäköisyys tulisi pystyä määritellä normaalijakauman avulla (ks. Alaluku 5.2).\nSuurissa otoksissa normaalijakautuminen oletetaan, kiitos suurten numeroiden lain. Pienissä otoksissa tämä voi kuitenkin osoittautua ongelmaksi. Tällöin käytetään yleensä ei-parametristä testiä, joka ei riipu yhtä lailla tästä oletuksesta.\nMonimuuttujamalleissa myös virhemittauksen tulisi olla normaalijakautunut. Koska tämä kurssi ei käsittele monimuuttujamalleja, tästä ei tarvitse kummemmin välittää.\n\n\n6.1.3 Varianssihomogeniteetti\nVarianssihomogeniteetti, myös homoskedastisiteetti, on oikea hirviösana. Sillä tarkoitetaan, että muuttujan varianssi (vaihtelu) tulisi olla sama toisen muuttujan kaikilla kategorioilla. Jos piirrämme pistekaavion kahden muuttujan välisestä suhteesta, vaihtelu yhdellä muuttujalla tulisi siis pysyä jokseenkin samana kaikilla tasoilla toista muuttujaa. Tämän ymmärtää helpoiten kuvassa:\n\n\n\n\n\n\n\nHomogeeninen, tai homoskedastinen, suhde\n\n\n\n\n\n\n\nHeterogeeninen, tai heteroskedastinen, suhde\n\n\n\n\nKuva 6.1: Skedastisuuden esimerkkejä. Molemmat kuvat ovat lisenssoitu CC-BY-SA 4.0 -lisenssillä. Tekijä: Q9, englanninkielinen Wikipedia.\n\n\nSkedastisuuden tunnistamiseksi löytyy myös tilastollisia testejä, esimerkiksi Levenen testi. Nämä testit ovat kuitenkin laajasti merkitseviä suurissa otoksissa, jolloin niiden käyttökelpoisuus on heikkoa. Siksi on useimmin parempi joko tarkistaa skedastisuuden visuaalisesti (kuten yllä), tai yksinkertaisesti olettaa heteroskedastisuutta.\nJos heteroskedastisuutta esiintyy (eli suhde ei ole varianssihomogeninen), monet kaksimuuttujamitat voivat olla hieman väärässä. Näille löytyy kuitenkin usein robusti versio, tai toinen vaihtoehto. Tarkista aina jokaisen testin kohdalla, mitä tulisi tehdä jos testattava suhteesi on heteroskedastinen!\n\n\n6.1.4 Riippumattomuus\nRiippumattomuus viittaa virhemittausten riippumattomuuten. Toisin sanoen, jokaisen muuttujan virhemittaus (ero suhteen mittariin, esim. korrelaatioon, regressioon tai keskiarvoon) tulisi olla riippumaton kaikista muista. Jos virheiden välillä esiintyy korrelaatiota, riippumattomuuden oletus on rikottu.\nRiippumattomuuden rikkominen vaikuttaa eniten merkitsevyystesteihin (keskivirheeseen, ja sitä kautta luottamusväleihin ja p-arvoon).\nRiippumattomuuden voit tarkistaa laskemalla kaikki virheet ja korreloimalla ne yhteen. Korrelaatiota ei tulisi esiintyä (suuressa määrin).\nJos virheet eivät ole riippumattomia, sinun tulisi käyttää monitasomallia (engl. multi-level model). Nämä ovat jo haastavia - tilastotieteen käsikirjoissa ne esiintyvät usein viimeisissä luvuissa - joten niitä en suosittele tekemään Excelissä."
  },
  {
    "objectID": "mallioletukset.html#sec-mallioletusten-testaaminen-tilastollisesti",
    "href": "mallioletukset.html#sec-mallioletusten-testaaminen-tilastollisesti",
    "title": "6  Mallioletukset ja virhe",
    "section": "6.2 Mallioletusten testaaminen tilastollisesti",
    "text": "6.2 Mallioletusten testaaminen tilastollisesti\nKoska oletuksia on paljon ja ne vaikuttavat eri tavoin, alla on kooste niiden testaamisvaihtoehdoista:\n\nÄäripääarvot:\n\nLaske kaikille arvoille z-arvo. Ne arvot, jotka ylittävät \\(z = \\pm3\\) voidaan laskea ääripääarvoiksi.\nLaske arvon jakaumalle ylä- ja alakvartiilit, sekä kvartiiliväli \\(\\text{IQR}\\) (alakvartiili - yläkvartiili). Lisää yläkvartiiliin, ja vähennä alakvartiilista, arvo \\(1.5 * \\text{IQR}\\). Ne arvot, jotka jäävät näiden rajojen ulkopuolelle voidaan laskea ääripääarvoiksi.\n\nAdditiviteetti ja lineariteetti:\n\nAdditiviteetti on looginen väite, joten joudut käyttämään teoriaa ja motivoimaan asiaa.\nLineariteetin voit nähdä pistekaaviosta - näyttääkö muuttujien välinen suhde suoralta käyrältä?\n\nNormaalijakautuminen:\n\nSuurissa otoksissa normaalijakautuminen oletetaan.\nPienissä otoksissa sitä ei voi taata, joten on parempi käyttää ei-parametristä testiä.\n\nVarianssihomogeniteetti:\n\nHelpoin tapa on (taas) tarkistaa pistekaavio - näyttääkö muuttujien välinen suhde suoralta, vai esiintyykö siinä trumpetin tai kolmion muotoa?\nHomoskedastisuutta voi myös testata Levenen testillä (ANOVA-malli suhteen virhemittauksella), mutta se on usein merkitsevä suurissa otoksissa.\nToinen vaihtoehto on Hartley’n F-max-testi: Ota suurin löytämäsi varianssi ja jaa se pienimmällä löytämäsi varianssilla. Lopputulos tarkastetaan kriittisen arvon taulukosta. Myös tämä testi on merkitsevyystesti, eli sen merkitsevyys nousee otoskoon myötä, mikä tekee siitä ongelmallisen.\n\nRiippumattomuus:\n\nLaske molempien muuttujien virheet mitatusta arvosta ja korreloi tulos yhteen. Korrelaation tulisi olla pieni/olematon."
  },
  {
    "objectID": "sijaintiluvut.html#moodi",
    "href": "sijaintiluvut.html#moodi",
    "title": "7  Sijaintiluvut",
    "section": "7.1 Moodi",
    "text": "7.1 Moodi\nMittausasteikot: Kaikki\nMoodi on jakauman tyypillisin arvo. Moodin voi saada laskemalla jokaisen arvon esiintymisen, jolloin eniten esiintyvä arvo on jakauman moodi.\nJakauma voi olla unimodaalinen (yksi moodi), bimodaalinen (kaksi moodia) tai multimodaalinen (kolme tai useampi moodia). Katso kuvalliset esimerkit alla.\nNormaalijakaumassa moodi, keskiarvo ja mediaani ovat kaikki samoja. Positiivisen ja negatiivisen vinouman normaalijakaumissa moodi pysyy samana, mutta keskiarvo ja mediaani muuttuvat. Kurtoosi ei vaikuta normaalijakauman moodiin.\nUniformijakaumassa kaikki datapisteet ovat jakauman moodeja, koska jokainen esiintyy yhtä useasti.\nMoodi kirjoitetaan useimmiten merkeillä \\(\\text{Mo}\\).\nFunktiot Excelissä:\n\nMOODI.YKSI(alue)\nMOODI.USEA(alue)\n\nLue lisää alaluvussa Alaluku 19.7.1.3.\n\nUnimodaalinenBimodaalinenMultimodaalinenUniformijakauma\n\n\n\n\n\n\n\nKuva 7.1: Unimodaalinen jakauma\n\n\n\n\n\n\n\n\n\n\n\nKuva 7.2: Bimodaalinen jakauma\n\n\n\n\n\n\n\n\n\n\n\nKuva 7.3: Multimodaalinen jakauma\n\n\n\n\n\n\n\n\n\n\n\nKuva 7.4: Uniformijakauma, jossa moodia ei teoriassa ole. Käytännössä tässä kuitenkin on moodi, koska jakauma on empiirinen."
  },
  {
    "objectID": "sijaintiluvut.html#mediaani",
    "href": "sijaintiluvut.html#mediaani",
    "title": "7  Sijaintiluvut",
    "section": "7.2 Mediaani",
    "text": "7.2 Mediaani\nMittausasteikot: Järjestys-, välimatka- ja suhdeasteikko\nMediaani on jakauman keskipistearvo. Mediaanin voi saada järjestämällä kaikki arvot pienimmästä suurimpaan, ja jakamalla janan kahteen tasakokoiseen osaan. Jos jakaumaan kuuluu pariton määrä arvoja, mediaani on janan keskipiste. Jos jakaumaan kuuluu parillinen määrä arvoja, mediaani on kahden keskeisimmän arvon keskiarvo, \\(\\frac{a+b}{2}\\).\nJakaumassa voi aina olla vain yksi mediaani.\nNormaalijakaumassa moodi, keskiarvo ja mediaani ovat kaikki samoja. Mediaaniin vaikuttaa vinouma, joskin ei yhtä paljon kuin keskiarvoon. Kurtoosi ei vaikuta normaalijakauman mediaaniin.\nMediaani kirjoitetaan useimmiten merkeillä \\(\\text{Md}\\) tai \\(\\text{M}\\).\nFunktiot Excelissä:\n\nMEDIAANI(alue)\n\nLue lisää alaluvussa Alaluku 19.7.1.4.\n\n\n\n\n\nKuva 7.5: Mediaani empiirisessä normaalijakaumassa"
  },
  {
    "objectID": "sijaintiluvut.html#fraktiilit",
    "href": "sijaintiluvut.html#fraktiilit",
    "title": "7  Sijaintiluvut",
    "section": "7.3 Fraktiilit",
    "text": "7.3 Fraktiilit\nMittausasteikot: Järjestys-, välimatka- ja suhdeasteikko\nFraktiilit (sanasta fraction; vaihtoehtoisesti kvantiilit, sanasta quantity) ovat yleistyksiä mediaanista. Fraktiileja löytyy useampia, joista yleisimmät ovat kvartiilit (neljäsosat), kvintiilit (viidesosat), desiilit (kymmenesosat) ja persentiilit (sadasosat).\nFraktiilin voi saada järjestämällä kaikki arvot pienimmästä suurimpaan, ja jakamalla jana tiettyyn määrään samankokoisiin osiin.\nFraktiilin nimi kertoo, kuinka monta osaa: kvartiilit edustavat neljää osaa, kvintiilit viittä osaa, desiilit kymmentä osaa ja persintiilit sataa osaa.\nFraktiilit ilmaistaan numerosarjana jossa on \\(k-1\\) numeroa. Kvartiileille ilmaistaan siis kolme arvoa (ensimmäinen, toinen ja kolmas kvartiili), desiileille yhdeksän arvoa, ja persentiileille 99 arvoa. Käytännössä yleensä ilmaistaan vain ne, joista ollaan kiinnostuneita, varsinkin persentiilien kohdalla.\nKvartiileille toinen kvartiili on sama kuin mediaani. Jos ensimmäinen kvartiili on pienimmät 25 % jakaumasta, ja toinen kvartiili on seuraavat 25 %, niin yhteensä ne edustavat 50 % jakaumasta, samoin kuin mediaani.\nFraktiilit voivat olla inklusiivisia tai ekslusiivisia. Inklusiivinen fraktiili sisältää raja-arvon, ekslusiivinen fraktiili ei sisällä raja-arvoa.\nEsimerkkinä septiilit, eli seitsemännesosat. Ensimmäinen septiili (inklusiivinen) edustaa prosenttiosuuksia 0-7 %, toinen septiili prosenttiosuuksia 8-14 %, jne., ja kuudes septiili osuuksia 94-100 %. Tällöin toisen septiilin alle jää 14 % kaikesta datasta ja ylle jää \\(100-14 = 86\\%\\). Yleistäen voi siis sanoa, että N:n septiilin alle jää aina \\((7*N)\\%\\) ja ylle jää \\(100-(7*N)\\%\\).\nKvartiilit kirjoitetaan useimmiten muotoon \\(Q_n\\), jossa \\(n\\) on kvartiilin järjestysnumero. Ensimmäinen kvartiili on \\(Q_1\\), toinen kvartiili (mediaani) on \\(Q_2\\), ja kolmas kvartiili on \\(Q_3\\). Muille fraktiileille ei löydy yleistä kirjoitusmuotoa.\nFunktiot Excelissä:\n\nPROSENTTIPISTE.SIS(alue; k) - PROSENTTIPISTE.ULK(alue; k)\n\nValitse persentiili k desimaalina, sekä haluatko inklusiivisen (SIS) vai ekslusiivisen (ULK)\n\nNELJÄNNES.SIS(alue; neljännes) - NELJÄNNES.ULK(alue; neljännes)\n\nValitse, kuinka mones neljännes: Pienin arvo 0, ensimmäinen neljännes 1, mediaani 2, kolmas neljännes 3, suurin arvo 4.\n\n\nLue lisää alaluvussa Alaluku 19.7.2.1.\n\n\n\n\n\nKuva 7.6: Laatikkokaavio, josta näkyy muuttujan ylä- ja alakvartiilit."
  },
  {
    "objectID": "sijaintiluvut.html#keskiarvo",
    "href": "sijaintiluvut.html#keskiarvo",
    "title": "7  Sijaintiluvut",
    "section": "7.4 Keskiarvo",
    "text": "7.4 Keskiarvo\nMittausasteikot: Välimatka- ja suhdeasteikko\n(Aritmeettinen) Keskiarvo on jakauman painoitettu keskipiste, jossa painona käytetään jokaisen datapisteen esiintymistä. Keskiarvo lasketaan summaamalla kaikki datapisteet yhteen ja jakamalla tulos datapisteiden määrällä, \\(N\\)1:1 Jonkun arvon jakaminen \\(N\\):llä on sama kuin sen kertominen luvulla \\(1/N\\).\n\\[\\bar{x} = \\frac{x_1 + x_2 + x_3 + ... + x_k}{N} = \\frac{1}{N}(\\sum_{i = 1}^{k}x_i)\\]\nKeskiarvo ei ole robusti sijaintimitta. Se vaikuttuu suuresti ääripääarvoista.\nNormaalijakaumassa mediaani, keskiarvo ja moodi ovat kaikki samoja. Vinouman myötä keskiarvo siirtyy vinouman suuntaan (oikealle positiivisessa ja vasemmalle negatiivisessa vinoumassa). Kurtoosi ei vaikuta keskiarvoon.\nKeskiarvo on kuitenkin erittäin oleellinen useimmissa tilastollisissa malleissa. Keskiarvoa käytetään niin sanottuna nollamallina, eli datajakaumaa “huonoiten” kuvaavana mallina. Useimmiten hypoteeseilla testataan siksi, eroaako jokin malli keskiarvon selitekyvystä. Jos ei, malli ei ole keskiarvoa parempi (eli on huono).\nVakaampana keskiarvomittarina voidaan käyttää tasattua keskiarvoa (engl. trimmed mean). Tällöin poistetaan ensin tietty prosenttiosuus jakauman ääripäistä, ja lasketaan sitten keskiarvo jäljelle jäävälle datalle. Yleinen prosenttiraja on 95 %, eli poistetaan 5 % (kaksi ja puoli prosenttia molemmista päistä) ja lasketaan keskiarvo jäljelle jäävälle osuudelle. Jos tasattu keskiarvo on hyvin samanlainen kuin keskiarvo, ääripääarvot eivät vaikuta suuresti keskiarvoon.22 Tämä pätee vain keskiarvolle, ja vain yksinmuuttujakontekstissa. Monimuuttujakontekstissa ääripääarvot voivat olla ongelmallisia vaikka eivät vaikuttaisi yksittäisen muuttujan keskiarvoon. Rajatun ja tavallisen keskiarvon samankokoisuus ei siis takaa luotettavia analyyseja itsessään!\n\n\n\n\n\n\nTasaus ja tasaluvut\n\n\n\nTasauksen yhteydessä parasta on yleensä poistaa sama määrä yksiköitä jakauman alusta ja lopusta. Excel tekee tämän automaattisesti: funktio KESKIARVO.TASATTU() pyöristää määrän ylöspäin lähimpään parilliseen lukuun (esim. 2, 56, 348) ja poistaa puolet määrästä jakauman alapäästä ja puolet yläpäästä. Kaikki tilastosovellukset eivät tee tätä, jolloin tasattu keskiarvo voi vaihdella hieman.\n\n\nFunktiot Excelissä:\n\nKESKIARVO(alue)\nKESKIARVO.TASATTU(alue; rajaus)\n\nLue lisää alaluvussa Alaluku 19.7.1.5.\n\nKeskiarvoÄäripääarvojen vaikutus\n\n\n\n\n\n\n\nKuva 7.7: Keskiarvo empiirisessä normaalijakaumassa\n\n\n\n\n\n\n\n\n\n\n\nKuva 7.8: Keskiarvo ja 10 % tasattu keskiarvo tilanteessa, jossa on ääripääpisteitä"
  },
  {
    "objectID": "sijaintiluvut.html#moodin-mediaanin-ja-keskiarvon-yhteys",
    "href": "sijaintiluvut.html#moodin-mediaanin-ja-keskiarvon-yhteys",
    "title": "7  Sijaintiluvut",
    "section": "7.5 Moodin, mediaanin ja keskiarvon yhteys",
    "text": "7.5 Moodin, mediaanin ja keskiarvon yhteys\nKoska moodi, mediaani ja keskiarvo kuvaavat kaikki jakauman sijaintia, niillä on yhteys toisiinsa. Täydellisessä normaalijakaumassa moodi, mediaani ja keskiarvo ovat kaikki samoja (ks. Kuva 7.9).\n\n\n\n\n\nKuva 7.9: Normaalijakauma. Keskiarvo, mediaani ja moodi ovat kaikki samoja, eli nolla.\n\n\n\n\nTämä tasapaino pätee kuitenkin vain täydelliselle normaalijakaumalle. Kun kyseessä on otanta, muuttujan jakauma voi muistuttaa (lähestyä) normaalijakaumaa, mutta ei täydellisesti. Pieniä eroja siis on, vaikka muuttuja muuten olisi otanta populaatiosta, jossa muuttujan todellinen jakauma on normaalijakauma.\nJos jakauma nojaa johonkin suuntaan (eli jakaumalla on enemmän tai vähemmän vinoumaa), sijaintiluvut siirtyvät, mutta eri tahtiin (ks. Kuva 7.10).\n\n\n\n\n\n\n\n(a) Betajakauma, alfa = 2 ja beta = 5\n\n\n\n\n\n\n\n(b) Betajakauma, alfa = 5 ja beta = 2\n\n\n\n\nKuva 7.10: Kaksi jakaumaa, jotka nojaavat eri suuntiin. Keskiarvo on merkitty punaisella katkoviivalla, mediaani oranssilla pisteviivalla, ja moodi lilalla viivalla.\n\n\nMuutoksen näkee sekä kuvasta että arvoista:\n\n\nTaulukko 7.1: Kahden betajakauman sijaintiluvut. Kirjaimet suluissa viittaavat yllä olevan kuvan jakaumiin.\n\n\n\n\n\n\n\nSijaintiluku\n(a) Negatiivista vinoumaa\n(b) Positiivista vinoumaa\n\n\n\n\nMoodi\n0.2\n0.8\n\n\nMediaani\n0.26\n0.74\n\n\nKeskiarvo\n0.29\n0.71\n\n\n\n\nNegatiivisessa vinoumassa keskiarvo siirtyy eniten oikealle moodista nähtynä, mediaani hieman vähemmän. Positiivisessa vinoumassa käy toisinpäin.\nKokeille alla olevassa interaktiivisessa applikaatiossa muuttaa jakauman muotoa, niin näet miten sijaintiluvut muuttuvat!"
  },
  {
    "objectID": "hajontaluvut.html#sec-vinouma-teoria",
    "href": "hajontaluvut.html#sec-vinouma-teoria",
    "title": "8  Hajontaluvut",
    "section": "8.1 Vinouma",
    "text": "8.1 Vinouma\nMittausasteikot: Järjestysasteikosta ylöspäin\nVinouma kertoo jakauman “häntäisyydestä”, eli nojaako jakauma jompaan kumpaan suuntaan. Voidaan myös puhua relatiivisesta hajonnasta keskiarvon ympärillä. Vinouma voi olla positiivinen tai negatiivinen.\nPositiivinen vinouma tarkoittaa, että jakaumassa on yleisemmin esiintyviä arvoja normaalijakauman keskiarvon oikealla puolella (suurempia arvoja) kuin vasemmalla puolella.\nNegatiivinen vinouma tarkoittaa vastakohtaa, että jakaumassa esiintyy yleisemmin normaalijakauman keskiarvoa pienempiä arvoja vasemmalla puolella.\nFunktiot Excelissä:\n\nJAKAUMAN.VINOUMA(alue)\n\nFunktio: Alaluku 19.7.2.2.\n\n\n\n\n\n\n\n(a) Negatiivinen vinouma: -1.5\n\n\n\n\n\n\n\n(b) Ei vinoumaa: 0\n\n\n\n\n\n\n\n(c) Positiivinen vinouma: 1.5\n\n\n\n\nKuva 8.1: Esimerkkejä vinoumasta. Mustalla on piirretty käyrä eri vinoumilla, oranssilla on piirretty tavallinen normaalijakauma. Kuvassa (b) molemmat ovat samat, joten vain oranssi näkyy."
  },
  {
    "objectID": "hajontaluvut.html#sec-kurtoosi-teoria",
    "href": "hajontaluvut.html#sec-kurtoosi-teoria",
    "title": "8  Hajontaluvut",
    "section": "8.2 Kurtoosi",
    "text": "8.2 Kurtoosi\nMittausasteikot: Järjestysasteikosta ylöspäin.\nKurtoosi kertoo jakauman häntien koosta, eli kuinka paljon ääripisteitä jakaumassa esiintyy verrattuna normaalijakaumaan. Kurtoosi voi olla positiivinen tai negatiivinen.\nNegatiivinen kurtoosi, eli platykurtoosi, tarkoittaa että ääripisteitä on paljon suhteessa normaalijakaumaan. Datapisteitä on siis suhteessa enemmän ääripääalueilla kuin keskellä, mitä keskiarvo ei ottaisi huomioon.\nNollakurtoosi, eli mesokurtoosi, tarkoittaa, että ääripisteitä on yhtä paljon kuin normaalijakaumassa. Tällöin liikakurtoosi (ks. alla) on nolla.\nPositiivinen kurtoosi, eli leptokurtoosi, tarkoittaa että ääripisteitä on vähän suhteessa normaalijakaumaan. Tällöin useimmat datapisteet kerääntyvät keskiarvon kohdalle.\nKurtoosi ilmaistaan usein liikakurtoosina, jolloin arvo on keskitetty nollalle. Tällöin negatiivinen kurtoosi on aina negatiivinen arvo, ja toisin päin. Kurtoosin raaka-arvo keskittyy kuitenkin kolmeen: normaalijakauman Pearsonin kurtoosiarvo on 3, negatiivinen kurtoosi on alle kolmen ja positiivinen kurtoosi yli kolmen.\nFunktiot Excelissä:\n\nKURT(alue)\n\nFunktio: Alaluku 19.7.2.2.\n\n\n\n\n\n\n\n(a) Platykurtoosi: 1.5 (liikakurtoosi -1.5)\n\n\n\n\n\n\n\n(b) Ei kurtoosia: 3 (liikakurtoosi 0)\n\n\n\n\n\n\n\n(c) Leptokurtoosi: 5 (liikakurtoosi 2)\n\n\n\n\nKuva 8.2: Esimerkkejä kurtoosista. Kurtoosiarvot ovat Pearsonin arvoja, liikakurtoosi ilmaistu suluissa."
  },
  {
    "objectID": "hajontaluvut.html#sec-vaihteluväli-teoria",
    "href": "hajontaluvut.html#sec-vaihteluväli-teoria",
    "title": "8  Hajontaluvut",
    "section": "8.3 Vaihteluväli",
    "text": "8.3 Vaihteluväli\nMittausasteikot: Järjestysasteikosta ylöspäin.\nVaihteluvälillä tarkoitetaan jakauman suurimpia ja pienimpiä arvoja, sekä näiden välistä eroa.\nSuurin arvo on yksinkertaisesti jakauman suurin esiintyvä arvo, pienin arvo on vastaavasti pienin esiintyvä arvo. Jakauman pituus (engl. range) on suurimman ja pienimmän arvon ero, eli kuinka laajalla skaalalla arvoja esiintyy.\nEsimerkkinä voidaan ajatella datajakaumaa, jossa on viisi datapistettä: \\([1, 2, 3, 4, 5]\\). Sen suurin arvo on \\(5\\) ja pienin arvo on \\(1\\). Jakauman pituus on siten \\(5-1 = 4\\).\nFunktiot Excelissä:\n\nMIN(alue) - MAKS(alue)\n\nFunktiot: Alaluku 19.7.2.1.\n\n\n\n\n\nKuva 8.3: Empiirisen normaalijakauman vaihteluväli."
  },
  {
    "objectID": "hajontaluvut.html#sec-poikkeamasumma-teoria",
    "href": "hajontaluvut.html#sec-poikkeamasumma-teoria",
    "title": "8  Hajontaluvut",
    "section": "8.4 Poikkeamasumma",
    "text": "8.4 Poikkeamasumma\nMittausasteikot: Välimatka-asteikosta ylöspäin.\nPoikkeamasummalla (engl. deviance) summataan yhteen jakauman jokaisen datapisteen ero keskiarvoon. Poikkeamasumma lasketaan kaavalla:\n\\[\n\\text{poikkeamasumma} = \\sum_{i = 1}^{n}{ x_i - \\bar{x} }\n\\tag{8.1}\\]\nJossa \\(x_i\\) on datapisteen \\(i\\) arvo, \\(\\bar{x}\\) on jakauman aritmeettinen keskiarvo, ja \\(n\\) on datapisteiden määrä.\nPoikkeamasumma on aina nolla jokaiselle datajakaumalle. Koska keskiarvo asettuu jakauman keskipisteeseen, positiiviset ja negatiiviset erot keskiarvoon tasoittavat toisensa, joten kaavan tulokseksi tulee aina arvo \\(0\\). Poikkeamasumma ei siten ole hyödyllinen työkalu itsessään, mutta käytetään oikaistun neliösumman laskemiseen.\nEsimerkkinä sama datajakauma \\([1, 2, 3, 4, 5]\\). Jakauman keskiarvo on \\(\\bar{x} = \\frac{1+2+3+4+5}{5} = 15/5 = 3\\). Jakauman poikkeamasumma lasketaan siten \\((1-3) + (2-3) + (3-3) + (4-3) + (5-3) = -2-1+0+1+2 = 0\\).\nPoikkeamasummalle ei löydy Excel-kaaviota, koska sen suora käyttö on joka tapauksessa turhaa kun se aina tuottaa tuloksena nollan."
  },
  {
    "objectID": "hajontaluvut.html#sec-oikaistu-neliösumma-teoria",
    "href": "hajontaluvut.html#sec-oikaistu-neliösumma-teoria",
    "title": "8  Hajontaluvut",
    "section": "8.5 Oikaistu neliösumma",
    "text": "8.5 Oikaistu neliösumma\nMittausasteikot: Välimatka-asteikosta ylöspäin.\nOikaistu neliösumma (engl. sum of squared errors) on jatkolasku poikkeamasummalle. Erona poikkeamasummaan oikaistussa neliösummassa kaikki datapisteiden erot keskiarvoon nostetaan toiseen potenssiin, eli otetaan niiden neliö, ennen summaamista. Tällöin saadaan arvo, joka ei ole nolla. Oikaistu neliösumma lyhennetään muotoon \\(SS\\), parametrin englanninkielisestä nimestä. Oikaistun neliösumman kaava on:\n\\[\n\\text{SS} = \\sum{(x-\\bar{x})^2}\n\\tag{8.2}\\]\nEsimerkkinä sama datajakauma kuin aikaisemmin, eli \\([1, 2, 3, 4, 5]\\), jonka keskiarvo on \\(3\\). Oikaistu neliösumma on \\((1-3)^2 + (2-3)^2 + (3-3)^2 + (4-3)^2 + (5-3)^2 = 4 + 1 + 0 + 1 + 4 = 10\\).\nFunktiot Excelissä:\n\nOIKAISTU.NELIÖSUMMA(alue)\n\nFunktio: Alaluku 19.7.2.4."
  },
  {
    "objectID": "hajontaluvut.html#sec-varianssi-teoria",
    "href": "hajontaluvut.html#sec-varianssi-teoria",
    "title": "8  Hajontaluvut",
    "section": "8.6 Varianssi",
    "text": "8.6 Varianssi\nMittausasteikot: Välimatka-asteikosta ylöspäin.\nVarianssi on datajakauman oikaistu neliösumma jaattuna varianssin vapausasteella. Varianssin vapausaste on \\(N-1\\), eli jakauman datapisteiden määrä minus yksi. Varianssi lyhennetään muotoon \\(s^2\\), mutta muita nimimuotoja ovat myös \\(\\sigma^2\\) , \\(Var(X)\\) tai \\(V(X)\\). Varianssin kaava on:\n\\[\ns^2 = \\frac{SS}{\\text{df}} = \\frac{\\sum{(x-\\bar{x})^2}} {N-1}\n\\tag{8.3}\\]\nJatketaan samalla esimerkkillä kuin aikaisemmin. Datajakauman \\([1, 2, 3, 4, 5]\\) oikaistu neliösumma on \\(SS = 10\\). Täten datajakauman varianssi on \\(s^2 = 10/(N-1) = 10/4 = 2.5\\).\nVarianssin mittayksikkö on alkuperäisen datajakauman yksikkö, mutta neliönä. Jos datajakauman alkuperäinen yksikkö on euroa, varianssi ilmaistaan neliöeurona - vaikka tämä ei itsessään merkitse mitään (mikä “neliöeuro” edes olisi?).\nFunktiot Excelissä:\n\nVAR.S(alue) - VAR.P(alue)\n\nKäytä VAR.S jos kyseessä on otos, VAR.P jos kyseessä on koko populaatio.\n\n\nFunktiot: Alaluku 19.7.2.5."
  },
  {
    "objectID": "hajontaluvut.html#sec-keskihajonta-teoria",
    "href": "hajontaluvut.html#sec-keskihajonta-teoria",
    "title": "8  Hajontaluvut",
    "section": "8.7 Keskihajonta",
    "text": "8.7 Keskihajonta\nMittausasteikko: Välimatka-asteikosta eteenpäin.\nKeskihajonta on jatkoa varianssille. Keskihajonnassa neliö poistetaan neliöjuurella, jolloin saadaan jakauman keskivertainen ero keskiarvoon - eli kuinka paljon jokainen datapiste keskimäärin eroaa keskiarvosta.\nKeskihajonta ilmaistaan joko tekstillä \\(SD\\) (englannin nimestä standard deviation), tai matemaattisilla symboleilla \\(\\sigma\\) (populaation keskihajonta) ja \\(s\\) (otoksen keskihajonta). Keskihajonta lasketaan kaavalla:\n\\[\ns = \\sqrt{s^2} = \\sqrt{\\frac{\\sum{(x-\\bar{x})^2}} {N-1}}\n\\tag{8.4}\\]\nAikaisemmassa esimerkissä datajakauman varianssi oli \\(s^2 = 2.5\\), jolloin sen keskihajonnaksi saadaan \\(s = \\sqrt{2.5} \\approx 1.58\\).\nKeskihajonta ilmaistaan samassa mittayksikössä kuin datajakauma. Jos esimerkkijakaumamme edustaa euroja, voidaan siis sanoa, että sen keskihajonta on 1,58 euroa.\nMitä isompi keskihajonta, sitä enemmän vaihtelua keskiarvosta datajakaumassa esiintyy. Sama pätee pieneen keskihajontaan. Määrittely, onko jokin keskihajonta “suuri” tai “pieni” on suhteellinen ja riippuu itse mittayksiköstä ja sen keskiarvosta: koska keskiarvomme esimerkissä oli kolme euroa, voidaankin sanoa että puolentoista euron keskihajonta on suhteellisen suuri.\nFunktiot Excelissä:\n\nKESKIHAJONTA.S(alue) - KESKIHAJONTA.P(alue)\n\nKäytä KESKIHAJONTA.S jos kyseessä on otos, KESKIHAJONTA.P jos kyseessä on koko populaatio.\n\n\nFunktiot: Alaluku 19.7.2.6."
  },
  {
    "objectID": "merkitsevyysluvut.html#sec-keskiarvon-keskivirhe-teoria",
    "href": "merkitsevyysluvut.html#sec-keskiarvon-keskivirhe-teoria",
    "title": "9  Merkitsevyysluvut",
    "section": "9.1 Keskiarvon keskivirhe",
    "text": "9.1 Keskiarvon keskivirhe\nKeskiarvon keskivirhe (engl. standard error of the mean), tai vain keskivirhe1, on osittaisesti merkitsevyysmitta. Keskivirhe estimoi kuinka hyvin otoksen keskiarvo edustaa todellista populaation keskiarvoa. Keskivirhe ilmaistaan useimmiten kirjaimilla \\(SE\\) (englannin nimestä), mutta vaihtoehtoisesti voi myös käyttää matemaattisia symboleja \\(\\hat{\\sigma}_x^{-}\\) tai \\(s_x^{-}\\) . Keskivirhe lasketaan jakamalla keskihajonta datamäärän neliöjuurella:1 Keskivirhe voidaan laskea mille tahansa estimoidulle parametrille.\n\\[\n\\text{SE} = \\frac{s}{\\sqrt{N}}\n\\tag{9.1}\\]\nJos otos on tarpeeksi iso, keskivirhe edustaa suhteellisen luotettavasti keskiarvon edustavuuden laatua otoksessa. Mitä isompi keskivirhe, sitä huonommin otoksen keskiarvo edustaa populaation keskiarvoa. Voidaan sanoa, että keskivirhe edustaa mitatun keskiarvon etäisyyttä todellisesta keskiarvosta.\nKeskivirhettä voidaan käyttää mm. luottamusvälin laskemiseen.\nAikasemmassa luvussa (Luku 8) käytettiin esimerkkinä datajakaumaa \\([1, 2, 3, 4, 5]\\). Sille laskettiin keskiarvo sekä hajontaluvut seuraavasti:\n\n\\(\\bar{x} = 3\\)\n\\(\\text{min} = 1\\), \\(\\text{max} = 5\\)\n\\(\\text{range} = 4\\)\n\\(SS = 10\\)\n\\(s^2 = 2.5\\)\n\\(s \\approx 1.58\\)\n\nNäiden lukujen pohjalta datajakauman keskiarvon keskivirhe olisi \\(SE = \\frac{1.58}{\\sqrt{5}} \\approx 0.71\\). Koska datapisteitä on vain viisi, keskivirhe ei kuitenkaan ole hirveän luotettava mittari tässä tilanteessa; sen on osoitettu aliarvioivan todellista virhemittausta pienissä otoksissa.\nFunktiot Excelissä:\nExcelissä ei ole sisäänrakennettua keskivirheen laskufunktiota. Voit kuitenkin laskea sen seuraavasti:\n\nVAR.S(alue) / NELIÖJUURI(datamäärä)\n\nDatamäärän voit hakea käsin tai käyttäen LASKE.A-funktiota (ks. Alaluku 19.7.1.1)."
  },
  {
    "objectID": "merkitsevyysluvut.html#sec-z-arvo-teoria",
    "href": "merkitsevyysluvut.html#sec-z-arvo-teoria",
    "title": "9  Merkitsevyysluvut",
    "section": "9.2 Z-arvo",
    "text": "9.2 Z-arvo\nZ-arvo on tietyn datapisteen standardisoitu arvo. Jos kyseinen arvo on peräisin normaalijakautuneesta mittarista, Z-arvoa voidaan käyttää merkitsevyysmittarina.\nZ-arvo mitataan samalla asteikolla kuin normaalijakauma: Z-arvo \\(0\\) edustaa normaalijakauman keskipistettä, positiiviset arvot edustavat datapisteitä normaalijakauman oikealla puolella ja negatiiviset jakauman vasemmalla puolella.\nZ-arvo lasketaan jakamalla datapisteen ja keskiarvon ero datajakauman keskihajonnalla:\n\\[\nZ = \\frac{x_i - \\bar{x}}{s} = \\frac{x_i - \\bar{x}}{\\sqrt{s^2}}\n\\tag{9.2}\\]\nJatketaan aikaisemmalla esimerkkijakaumalla. Z-arvo voidaan laskea jokaiselle datapisteelle erikseen. Ensimmäisen datapisteen Z-arvo olisi tällöin \\(Z = (1-3)/1.85 \\approx -1.1\\). Kaikki datapisteet saavat järjestyksessä Z-arvon: \\([-1.1, -0.5, 0, 0.5, 1.1]\\). Voit kokeilla laskea nämä itse, tai vain luottaa minuun.\nZ-arvon yksikkö ilmaistaan keskihajonnoissa: yllä olevan esimerkin ensimmäisen arvon Z-arvo on -1.1 keskihajontaa, eli se on noin yhden keskihajonnan verran alle keskiarvon.\nVoimme hyödyntää normaalijakauman muotoa tulkinnassa: normaalijakaumassa 95 prosenttia kaikesta datasta jää arvon \\(\\pm 1.96\\) sisälle; 99 prosenttia datasta on arvon \\(\\pm 2.58\\) sisällä, ja vain yksi promille (99,9 %) datasta on arvon \\(\\pm 3.29\\) ulkopuolella. Koska arvomme \\(1\\) Z-arvo on alle \\(\\pm 1.96\\), sen (tai isomman) todennäköisyys (jos ottaisimme ääretön määrä otantoja populaatiosta) on suht iso esiintyä. Jos tämä johtopäätös jää epäselväksi, lue Luku 5 tarkasti uudelleen!\nFunktiot Excelissä:\n\nNORMITA(x; keskiarvo; keskihajonta)\n\nSyötä funktiolle arvon jonka haluat kääntää z-arvoksi x, keskiarvon sekä keskihajonnan.\n\n\nFunktiot: Alaluku 19.7.2.7."
  },
  {
    "objectID": "merkitsevyysluvut.html#sec-luottamusväli-teoria",
    "href": "merkitsevyysluvut.html#sec-luottamusväli-teoria",
    "title": "9  Merkitsevyysluvut",
    "section": "9.3 Luottamusväli",
    "text": "9.3 Luottamusväli\nLuottamusväli (engl. confidence interval) on yleisesti käytetty merkitsevyysmitta, joka ilmaistaan väliestimaattina (kaksi arvoa) piste-estimaatin (yksi arvo) sijaan. Tulkinta on monimutkainen - jatka lukemista!\nLuottamusväli ilmaistaan kirjaimilla \\(\\text{CI}\\), jotka tulevat englanninkielisestä nimestä. Sen lisäksi luottamusvälille ilmaistaan myös luottamustaso \\(1-p\\) prosenteissa. Esimerkiksi \\(p = 0.05\\) (5 prosenttia), jolloin luottamusväli ilmaistaisiin \\(95 \\% \\text{ CI}\\).\nLuottamusvälille löytyy kaksi laskentatapaa, yleiselle otannalle sekä pienelle otannalle. Yleinen kaava on:\n\\[\n\\text{CI}_p = \\bar{x} \\pm (z_{\\frac{1-p}{2}} \\times \\text{SE})\n\\tag{9.3}\\]\nja pienen otannan kaava on:\n\\[\n\\text{CI}_p = \\bar{x} \\pm (t_{n-1} \\times \\text{SE})\n\\tag{9.4}\\]\nMolemmissa tilanteissa laskukaava tuottaa kaksi arvoa: ylemmän ja alemman luottamusvälin rajan.\nYleiselle luottamusvälille tarvitaan jokin luottamustaso, jolle haetaan kaksisuuntainen z-arvo. Luottamusvälin voi laskea mille tahansa luottamustasolle, mutta yleisimmät tasot ovat 95 prosenttia, 99 prosenttia sekä 99,9 prosenttia. Näiden z-arvot ovat \\(1.96\\), \\(2.58\\) ja \\(3.29\\) (ks. Alaluku 9.2). Korvaa siis \\(z_{ \\frac{1-p}{2} }\\) yllä olevassa kaavassa (Yhtälö 9.3) valitsemallasi luottamustason z-arvolla.\nPienen otannan luottamusvälille käytetään z-arvon sijaan t-testin koko valitulle luottamustasolle. Tätä varten tarvitset määritellä luottamustason (esim. 95 prosenttia, \\(p = 0.05\\)) sekä testin vapausasteen, \\(\\text{df} = n-1\\).\nLasketaan esimerkkijakaumallemme molemmat luottamusvälit 95 prosentin luottamustasolla, aloittaen yleisestä luottamusvälistä:\n\\[\n\\begin{split}\n\\begin{align}\n\\text{CI}_{95 \\%} &= 3 \\pm (1.96 \\times 1.58)\n\\\\ &= 3 \\pm 3.0968\n\\\\ &= [3-3.0968; 3+3.0968]\n\\\\ &\\approx [0.1; 6.1]\n\\end{align}\n\\end{split}\n\\]\nTekstissä sanoisimme, että “jakauman keskiarvo on 3, 95% CI [0,1; 6,1]”2. Tällä tarkoitamme siis:2 Suomeksi desimaalierottajana käytetään pilkkua, jolloin erotamme luottamusvälin kaksi arvoa hakasuluissa puolipilkulla. Jos kirjoitat englanniksi, käytä pistettä desimaalierottimena ja pilkkua kahden arvon erottimena.\n\nJos jakauman tuottanut otanta toistettaisiin äärettömästi uudelleen, niin 95 % kaikista lasketuista luottamusväleistä sisältäisi todellisen populaatiokeskiarvon.\n\nLuottamusvälissä on erittäin tärkeä huomata nyanssierot. Luottamusväli ei kerro mitään yksittäisen keskiarvon todennäköisyydestä olla oikein! Luottamusväli onkin hyödyllinen työkalu niin sanotussa meta-analyysissa, jolloin tutkijat tarkastavat useamman tutkimuksen tulokset yhdessä. Jos sama tutkimus toteutettaisiin uudelleen, niin jossain vaiheessa uskaltaisimme väittää jotain todellisen keskiarvon sijainnista, koska meillä olisi tarpeeksi luottamusvälejä nähdäksemme, mitkä arvot yleisimmin sisältyvät näihin väleihin.\nKoska otoksemme on erittäin pieni (\\(n = 5\\)), yleinen kaava ei kuitenkaan ole hyvin luotettava. Lasketaan luottamusväli uudelleen käyttäen pienen otannan luottamusväliä. Voimme laskea, että \\(\\text{df} = n -1 = 5-1 = 4\\), ja tarkistaa t-suureen raja-arvo taulukosta3.3 Hain t-suureen raja-arvot Scribbr-verkkosivun valmiista taulukosta. Muista käyttää tässä kontekstissa kaksi-häntäistä t-suuretta (engl. two-tailed t-test)\n\\[\n\\begin{split}\n\\begin{align}\n\\text{CI}_{95 \\%} &= 3 \\pm (2.776\\times 1.58)\n\\\\ &= 3 \\pm 4.38608\n\\\\ &= [3-4.38608; 3+4.38608]\n\\\\ &\\approx [-1.4; 7.4]\n\\end{align}\n\\end{split}\n\\]\nKuten tuloksesta näkee, luottamusväli kasvoi kun käytimme pienen otoksen kaavaa. Tämä tarkoittaa vain, että meidän otantakoolla ei voida hyvin luotettavasti rajata aluetta, jonka sisälle todellinen keskiarvo mahdollisesti osuisi. Tarvitsemme enemmän dataa.\nLuottamusvälille ei löydy suoraa kaavaa Excelissä. Sen sijaan voit implementoida yllä olevat yhtälöt itse - pystyt kyllä siihen!"
  },
  {
    "objectID": "merkitsevyysluvut.html#sec-virhemarginaali-teoria",
    "href": "merkitsevyysluvut.html#sec-virhemarginaali-teoria",
    "title": "9  Merkitsevyysluvut",
    "section": "9.4 Virhemarginaali",
    "text": "9.4 Virhemarginaali\nVirhemarginaali on monelle tuttu merkitsevyysmitta. Virhemarginaali onkin hyvin lähellä luottamusväliä - mutta virhemarginaali ilmaistaan useimmiten prosenttieroille ja vain yhtenä arvona.\nVirhemarginaali voidaan nähdä symmetrisenä luottamusvälinä, eli sen sijaan, että laskettaisiin kaksi arvoa (jotka voivat olla eri etäisyydellä parametrista), lasketaan vain yksi arvo, joka tulkitaan sijaitsevan molemmin puolin parametria. Toisin sanoen: jos parametri olisi vaikka 5 %, CI = [3%, 7%] tarkoittaa samaa kuin että virhemarginaali olisi 2 %.\nKuten luottamusväli, virhemarginaali lasketaan tietylle luottamustasolle. Virhemarginaalin laskentakaava on hyvin yksinkertainen:\n\\[\n\\text{MOE}_p = z_p * SE\n\\tag{9.5}\\]\nToisin sanoen, muunnamme ensin prosenttiluvun z-arvoksi, sitten kerromme tuloksen prosenttiluvun keskivirheellä. Jos kyseessä on keskiarvo, käytämme keskiarvon keskivirhettä; muissa tapauksissa laskemme kyseiselle parametrille (esim. kahden ryhmän prosenttierolle) oman keskivirheen.\nUseasti, varsinkin viranomaisraporteissa ja median toteuttamissa gallup-tutkimuksissa, ilmaistaan vain yksi virhemarginaali. Tämä on jokseenkin harhaanjohtavaa. Todellisuudessa virhemarginaali voidaan laskea kaikille mittareille, joita on mitattu tutkimuksessa.\nKun kyseessä on vain yhden virhemarginaalin raportointi, tavan mukaan raportoidaan suurin tutkimuksessa esiintyvä virhemarginaali. Prosenttieroille tämä on suhteellisen helppoa määritellä. Suurin virhemarginaali on aina se marginaali, joka laskettiin prosenttierolle joka on lähimpänä 50 prosenttia.\nVirhemarginaalia tulkitaan kuitenkin hyvin helposti väärin. Oiva esimerkki on miten virhemarginaali, aivan samoin kuin luottamusväli, ei mittaa yksittäisen mittauksen todennäköisyyttä. Sehän lasketaan melkein tismalleen samalla tavalla - joten sen tulkinta on myös sama!\nVirhemarginaali edustaa siis pitkän jakson todennäköisyyttä. Jos toistaisimme otannan ääretön määrä kertoja, näkisimme todellisen prosenttieron virhemarginaalin sisällä (esimerkiksi) 95 prosenttia kerroista.\nVirhemarginaali on vaihtoehto luottamusvälille, mutta luottamusväli on tarkempi mitta jota myös käytetään useammin tieteellisessä tutkimuksessa. Suosittelen siis lukijalle, että välttäisit virhemarginaalin käyttöä sen harhaanjohtavuuden takia.\nVirhemarginaalille ei löydy suoraa kaavaa Excelissä. Sen implementointi on kuitenkin yksinkertaista - NORMITA(x; keskiarvo; keskihajonta) * (``VAR.S(alue) / NELIÖJUURI(datamäärä)) . Laske siis ensin x-arvon z-arvo, kerro se sitten keskivirheellä (joka lasketaan jakamalla varianssi datamäärän neliöjuurella)."
  },
  {
    "objectID": "eiparametrisettestit.html#sec-merkkitesti-teoria",
    "href": "eiparametrisettestit.html#sec-merkkitesti-teoria",
    "title": "10  Ei-parametriset testit",
    "section": "10.1 Merkkitesti",
    "text": "10.1 Merkkitesti\nMittausasteikot: Järjestysasteikosta ylöspäin\nMerkkitesti on yksimuuttujatesti, eli vastaa parametristä yhden otoksen t-testiä (ks. Alaluku 11.4.1). Merkkitestillä testataan, onko otoksen mediaani merkitsevästi eri kuin nollahypoteesin olettama mediaani. T-testissä käytetään keskiarvoa, merkkitestissä käytetään mediaania. Molemmissa testeissä määritellään myös arvo, jota vastaan testataan, eli nollahypoteesina arvo.\nMerkkitestin voi toteuttaa yksi- tai kaksihäntäisenä. Tämän tunnistaa helpoiten nolla- ja vaihtoehtohypoteesin muotoilusta:\n\nJos vaihtoehtohypoteesisi ehdottaa vain eroa (“populaatiomediaani ei ole yhtä kuin X”), merkkitesti tulee toteuttaa kaksihäntäisenä.\nJos vaihtoehtohypoteesisi ehdottaa suuntaa ja eroa (“populaatiomediaani on suurempi/pienempi kuin X”), merkkitesti tulee toteuttaa yksihäntäisenä.\n\nMerkkitestin voi myös tehdä kahden muuttujan välillä, jolloin tarkastetaan erojen mediaani. Tällöin testi voi olla parittainen merkkitesti. Tämä on suoraan verrattavissa parittaiseen t-testiin. Huomioi, että merkkitestiä ei voi tehdä kahden otoksen ei-paritetulle muuttujaparille (eli tilanteessa, jossa muuttujat edustavat eri ryhmiä). Tällöin on käytettävä jotain muuta testiä, esim. Mann-Whitney’n U-testiä (ks. Alaluku 10.3).\nMerkkitestin ideana on, että tutkija määrittelee jokaiselle arvolle merkin \\(+\\), \\(-\\) tai \\(0\\). Nämä osoittavat, onko arvo yli, ali vai sama kuin nollahypoteesin ehdottama arvo \\(k\\). Jos esimerkiksi nollahypoteesi ehdottaa, että populaation mediaani on \\(5\\), niin merkataan kaikki arvot yli viiden plus-merkillä, kaikki alle viiden minus-merkillä, ja kaikki viiden arvot nollalla.\nMerkkauksen jälkeen kaikki plussat, minukset ja nollat lasketaan. Sitten käytetään binomijakaumaa hakeaksemme, kuinka todennäköistä oli saada niin monta plussaa/minusta kuin datamme näyttää, jos nollahypoteesi on tosi (ja plussien/minusten määrä tulisi olla sama ja siten mediaanin ympäröimä).\n\n10.1.1 Mallioletukset\nVaikka merkkitesti on ei-parametrinen testi, sillä on kuitenkin joitain mallioletuksia.\nKaikki merkkitestivariantit olettavat, että muuttuja(t) on/ovat satunnaisesti otettuja populaatiosta. Jos näin ei ole, testin jakaumaoletus ei välttämättä mallinna todellista suhdetta luotettavasti. Tämä oletus pätee käytännössä kaikkiin frekvenssitilastotieteen malleihin, joten sitä ei edes usein ilmaista oletuksena.\nParittainen merkkitesti olettaa, että muuttujat voidaan parittaa riveittäin. Toisin sanoen, muuttujien pitää olla riippuvaisia toisistaan. Jokaiselle yksikölle tulee löytyä arvo molemmilla muuttujilla.\n\n\n10.1.2 Merkkitestin toteuttaminen Excelissä\nMerkkitesti toteutetaan Excelissä omilla laskuilla, koska laskukaavaa ei ole. Toteuttaminen käy vaiheissa:\n\nMäärittele nollahypoteesin mediaaniraja (esim. \\(\\text{Md} = 5\\)).\nMäärittele vaihtoehtohypoteesin suunta (suurempi, pienempi vai eri).\n\nJos vain eri kuin nollahypoteesi, laske kaksihäntäinen merkkitesti.\nJos suurempi tai pienempi, laske yksihäntäinen merkkitesti.\n\nMäärittele jokaiselle datapisteelle merkki JOS-funktiolla: =JOS(solu &gt; nollaraja; 1; JOS(solu = nollaraja; 0; -1))\nLaske positiivisten ja negatiivisten merkkien määrät: =LASKE.JOS(alue; -1) ja =LASKE.JOS(alue; 1)\nLaske vaihtoehtohypoteesia edustava otoskoko summaamalla positiivisten ja negatiivisten merkkien määrät yhteen.\nLaske p-arvo:\n\nKaksihäntäinen merkkitesti: =BINOMI.JAKAUMA(pienin_merkkimäärä; otoskoko; 0,5; TOSI) * 2\nYksihäntäinen merkkitesti: =BINOMI.JAKAUMA(merkkimäärä; otoskoko; 0,5; TOSI)\n\n\nP-arvon laskukaavio riippuu häntäisyydestä. Kaksihäntäisessä testissä käytetään joko negatiivisten tai positiivisten merkkien määrää, riippuen siitä, kumpi on pienempi. Koska testissä käytetään molempia häntiä, todennäköisyys kerrotaan kahdella. Yksihäntäisessä testissä käytetään sitä merkkimäärää, jota halutaan testata (positiiviset jos vaihtoehtohypoteesi ehdottaa suurempaa, negatiiviset jos pienempää), ja p-arvo raportoidaan sellaisenaan.\n\n\n10.1.3 Merkkitestin raportointi\nMerkkitestin testisuureena käytetään sitä merkkimäärää, jolla laskettiin p-arvo. Testille tulee mieluisesti raportoida seuraavat:\n\nTestattava mediaani \\(\\text{Md}\\)\nNollahypoteesin raja-arvo\nTestin häntäisyys sekä suunta (jos yksihäntäinen)\n\nJos kaksihäntäinen: Kumpi merkkimääristä testattiin\n\nTestin suure (merkkimäärä, jota testattiin)\nOtoskoko\nP-arvo\n\nToisin sanottuna, raportoi käytännössä kaikki arvot, jotka laskit."
  },
  {
    "objectID": "eiparametrisettestit.html#sec-wilcoxonin-signed-rank-testi-teoria",
    "href": "eiparametrisettestit.html#sec-wilcoxonin-signed-rank-testi-teoria",
    "title": "10  Ei-parametriset testit",
    "section": "10.2 Wilcoxonin signed-rank-testi",
    "text": "10.2 Wilcoxonin signed-rank-testi\nMittausasteikot: Välimatka- ja suhdeasteikko.\nWilcoxonin signed-rank-testi (myös Wilcoxonin rankitesti parivertailulle2, tai vain Wilcoxonin testi3) on ei-parametrinen vastine parittaisen otoksen t-testille (ks. Alaluku 11.4.2). Testillä testataan, eroavatko kaksi muuttujaa toisistaan merkitsevästi.2 Tämä on mielestäni niin hirvittävä käännösnimi, että en suostu sitä käyttämään.3 Wilcoxonin testi voi joskus myös viitata Wilcoxonin rankisummatestiin (engl. Wilcoxon rank-sum test), joka on käytännössä sama kuin Mann-Whitney’n U-testi. Tilastotiede on usein tällä tavalla sekavasti nimetty. Yleisesti ottaen kuitenkin Wilcoxonin testillä viitataan tähän parittaisten muuttujien testiin. Tutkimusasetelmasta voit myös päätellä, onko kyseessä parittainen testi vai kahden otoksen testi.\nTesti on jokseenkin samanlainen kuin merkkitesti, mutta kahdella tärkeällä erolla. Ensinnäkin testille lasketaan kahden muuttujan parien erot, ja toiseksi nämä asetetaan järjestykseen ennen testaamista.\nMyös Wilcoxonin testin voi tehdä yksi- tai kaksihäntäisenä. Häntäisyysvalinta vaikuttaa merkitsevyyden laskemiseen.\n\n10.2.1 Mallioletukset\nKuten merkkitesti, Wilcoxonin testi ei oleta paljoa.\nMittausasteikon tulisi olla välimatka- tai suhdeasteikko (koska laskemme eroja muuttujien välillä).\nTesti olettaa myös, että mittaukset ovat paritettuja; jos mittauksesi on kahden otoksen ei-paritettu otanta, käytä Mann-Whitney’n U-testiä (ks. Alaluku 10.3).\nKuten kaikissa ei-parametrisissa testeissä: jos täytät lineaarisen mallin vaatimukset, käytä sitä ei-parametrisen testin sijaan.\n\n\n10.2.2 Wilcoxonin testin laskeminen\nTestin logiikka on suoraviivainen:\n\nLaske muuttujien väliset erot.\nMerkitse niiden merkit (positiivinen vai negatiivinen; jätä pois nollat)\nAseta erot suuruusjärjestykseen absoluuttisen arvon (itseisarvon) mukaan. Älä siis ota huomioon merkkiä tässä vaiheessa.\nSummaa järjestysnumerot erikseen positiivisille ja negatiivisille arvoille.\nLaske testin keskiarvo, keskivirhe ja z-arvot.\nVertaa z-arvoja kriittisiin arvoihin ja hae p-arvo.\n\nMuuttujien väliset erot lasketaan yksinkertaisesti \\(x_i - y_i\\), jossa \\(i\\) on rivin numero. Laske siis erot muuttujien välillä jokaiselle riville.\nNäistä eroista jätetään pois kaikki nollat, eli ne voivat jäädä pois seuraavista laskuista kokonaan.\nAseta seuraavaksi positiiviset ja negatiiviset erot järjestyksiin; anna järjestysnumero \\(1\\) pienimmälle, \\(2\\) seuraavaksi isommalle, jne., kunnes kaikki ei-nollat arvot ovat järjestettyjä.\nJos kaksi tai useampi arvo saisi saman järjestysnumeron, anna niille ensin nousevat järjestysnumerot, ja laske sitten niiden keskiarvo. Kaikki samat arvot saavat silloin saman keskiarvojärjestysnumeron. Jatka sitten numerointia siitä kohtaa, mihin se olisi jäänyt, jos arvot eivät olisi samansuuruisia.\nJos arvot esimerkiksi ovat \\(\\{3, 4, 5, 5, 6\\}\\), niiden järjestysarvot olisivat \\(\\{1, 2, (3), (4), 5\\}\\). Koska kaksi arvoa kuitenkin ovat samankokoisia, lasketaan niiden mahdollisten järjestysarvojen keskiarvo ja määritetään se järjestysnumeroksi: \\((3+4)/2 = 7/2 = 3.5\\). Täten saadaan lopulliset järjestysnumerot \\(\\{1, 2, 3.5, 3.5, 5\\}\\). Huomaa, että viimeinen arvo sai järjestysnumeron, jonka se olisi saanut jos samanlaisia arvoja ei olisi ollut alkuperäisessä järjestyksessä.\nSummaa sitten järjestysnumerot yhteen kahdelle merkille erikseen: \\(T = \\sum_{i=1}^n{J_i}\\) , jossa \\(J_i\\) on arvon \\(i\\) järjestysnumero. \\(n\\) on tässä tilanteessa positiivisten tai negatiivisten arvojen määrä, ilman nolla-arvoja.\nTässä vaiheessa voimme jo hakea merkitsevyyden kriittisten arvojen taulukosta. Merkitsevyys pohjautuu otoskokoon ja alfa-arvoon.\nJos kuitenkin otoskoko on yli noin 25, voimme myös käyttää z-normalisointia hakeaksemme tarkan (ja hieman voimakkaamman) p-arvon.\nTällöin lasketaan testin keskiarvo ja keskihajonta, jotka molemmat pohjautuvat testikokoon:\n\\[\n\\begin{split}\n\\bar{T} = \\frac{n(n+1)}{4}\n\\\\ \\text{SD}_{\\bar{T}} = \\sqrt{\\frac{n(n+1)(2n+1)}{24}}\n\\end{split}\n\\tag{10.1}\\]\nKeskiarvo lasketaan kertomalla otoskoko itsellään plus yksi, ja jakamalla tulos neljällä.\nKeskihajonta saadaan ensin kertomalla otoskoko, otoskoko plus yksi, sekä kaksi kertaa otoskoko plus yksi yhteen, jakamalla tulos 24:llä, ja ottamalla tämän tuloksen neliöjuuri.\nOtoskokoina käytetään ryhmän kokoa ilman nolla-arvoja. Jos sinulla oli esimerkiksi kymmenen riviä, joista kaksi saivat erotuksessa nolla-arvon, otoskoko testille on kahdeksan.\nViimeiseksi lasketaan z-arvot. Koska z-arvon yleiskaava on \\(z = \\frac{X-\\bar{X}}{s}\\), voimme vain korvata symbolit laskemillamme arvoilla:\n\n\\[\nz_T = \\frac{T-\\bar{T}}{SD_{\\bar{T}}}\n\\tag{10.2}\\]\nVoimme sitten hakea z-arvon merkitsevyyden kriittisten arvojen taulukolla tai laskurilla.\n\n\n10.2.3 Wilcoxonin testin toteuttaminen Excelissä\nKuten merkkitesti, Wilcoxonin testi toteutetaan käsin Excelissä:\n\nValitse muuttujat, joita haluat verrata.\nLaske muuttujien välinen ero: =muuttuja1 - muuttuja2\n\nJos käytät muuttujanimiä suoraan, voit saada dynaamisen matriisin. Muuten joudut syöttämään kaavan soluihin yksitellen vetotoiminnolla.\n\nMäärittele jokaiselle erolle suuntamerkki: =JOS(solu &gt; nollaraja; 1; JOS(solu = nollaraja; 0; -1))\n\nTämä on sama kaavio kuin merkkitestille.\n\nLaske absoluuttiset erot: =ITSEISARVO(solu)\nJärjestä absoluuttiset arvot: =JOS(solu = 0; \"\"; ARVON.MUKAAN.KESKIARVO(järjestettävä_arvo; järjestysalue; 1))\n\nFunktio kopioidaan kaikille riveille erikseen. Lukitse järjestysalue jotta vetotoiminto tai kopiointi ei siirrä tätä aluetta.\n\nTee uudet sarakkeet, jonne merkitset positiivisten ja negatiivisten arvojen järjestysarvot erikseen.\n\nPositiiviset arvot: =JOS(alkuperäinen_arvo &gt; 0; absoluuttinen_järjestys; \"\")\nNegatiiviset arvot: =JOS(alkuperäinen_arvo &lt; 0; absoluuttinen_järjestys; \"\")\n\nLaske positiivisten ja negatiivisten järjestysarvojen summat erikseen.\nLaske otoskooksi kaikki arvot, jotka saivat järjestysarvon. Jätä siis pois nolla-arvot otoskoosta.\nHae otoskokosi mukaan merkitsevyysraja kriittisten arvojen taulukosta.\n\nMuista häntäisyys! Jos testisi on kaksihäntäinen, hae pienimmän otoskoon mukaan. Jos testisi on yksihäntäinen, hae sen otoskoon mukaan, jonka merkkiä testaat (negatiivinen, eli alle nollahypoteesin; tai positiivinen, eli yli nollahypoteesin).\n\n\nJos haluat vielä laskea z-arvon merkitsevyyden, jatka tästä:\n\nLaske testin keskiarvo.\nLaske testin keskihajonta.\nLaske haluttavan häntäisyyden z-arvo.\nHae z-arvon p-arvo: =NORM_JAKAUMA.NORMIT(z; EPÄTOSI)\n\n\n\n10.2.4 Wilcoxonin testin raportointi\nWilcoxonin testin suureena käytetään järjestysnumeroiden summaa. Valinta niiden välillä riippuu hypoteesirakennelmastasi/häntäisyydestä. Raportoi ainakin:\n\nTestisuure \\(T\\)\nOtoskoko \\(n\\)\nHäntäisyys sekä suunta (jos yksihäntäinen)\nTestisuureen p-arvo \\(p\\)\n\nJos laskit z-arvon, alkuperäisen p-arvon sijaan raportoi:\n\nettä laskit z-arvon!\nZ-arvo \\(z\\)\nKeskiarvo \\(\\bar{T}\\)\nKeskihajonta \\(\\text{SD}\\)\nZ-arvon p-arvo \\(p\\)"
  },
  {
    "objectID": "eiparametrisettestit.html#sec-mann-whitneyn-u-testi",
    "href": "eiparametrisettestit.html#sec-mann-whitneyn-u-testi",
    "title": "10  Ei-parametriset testit",
    "section": "10.3 Mann-Whitney’n U-testi",
    "text": "10.3 Mann-Whitney’n U-testi\nMittausasteikot: Järjestysasteikosta ylöspäin\nMann-Whitney’n U-testi on ei-parametrinen testi, jolla testataan kahden riippumattoman muuttujan välistä suhdetta. Testi on periaatteessa sama kuin Wilcoxonin testi, mutta toimii siis kahden otoksen vertailussa parittaisten muuttujien sijaan. Testin parametrinen vastaavuus on kahden otoksen t-testi (ks. Alaluku 11.4.3).\nMyös U-testi voidaan tehdä yksi- tai kaksihäntäisenä; yleisintä on kuitenkin tehdä kaksihäntäinen testi, jolla testataan, eroavatko molemmat ryhmät toisistaan (eli ei testata suuntaa).\nU-testi lasketaan hyvin samoin kuin Wilcoxonin testi, mutta U-testissä testataan, eroavatko kaksi ryhmää toisistaan:\n\nAnna jokaiselle riville järjestysnumero.\nSummaa järjestysnumerot molemmille ryhmille erikseen. Pienempi arvo näistä kahdesta on \\(W\\)-suure (sama kuin Wilcoxonin testissä), jonka voi raportoida suoraan.\nLaske otoskoot molemmille ryhmille.\nLaske molemmille ryhmille U-arvot. Pienempi arvo näistä kahdesta raportoidaan.\n\nW-arvon pohjalta voidaan myös laskea z-arvon ja hakea sen todennäköisyys, kuten Wilcoxonin testille. Toimintamalli on täysin sama.\n\n10.3.1 Mallioletukset\nU-testillä on hieman muita ei-parametrisiä testejä enemmän mallioletuksia, mutta kuitenkin vähemmän kuin lineaarisilla malleilla:\n\nRiippumaton muuttuja tulisi olla dikotominen, koska testi vertaa kahta ryhmää keskenään. Jos riippumaton muuttuja on monikategorinen, testi tulee tehdä erikseen jokaiselle verratulle ryhmälle. Siinä vaiheessa kuitenkin khiin neliö (Luku 13) voi olla suositeltava (jos riippuvainen muuttuja on luokittelu- tai järjestysasteikolla).\nSama yksikkö ei saa olla molemmissa ryhmissä. Tällöin sinun tulisi käyttää Wilcoxonin testiä. Jos sinulla on sekä parittaisia että kahden otoksen rakenteita samaan aikaan, joudut käyttämään mixed-models-menetelmiä.\nOtos on satunnaisesti haettu populaatiosta. Tämä pätee kaikkiin frekvenssitilastotieteellisiin malleihin muutenkin.\n\n\n\n10.3.2 U-testin laskeminen\nAloita järjestämällä kaikki arvot järjestykseen; pienin saa järjestysnumeron 1 ja suurin järjestysnumeron \\(n\\).\nLaske sitten järjestysnumeroiden summat ja otoskoot ryhmien perusteella, eli summaa jokaisen ryhmän arvot erikseen.\nPienempi summista on \\(W\\)-arvo, jota voidaan käyttää myöhemmin todennäköisyyden laskemiseen.\nLaske W-arvojen U-suureet seuraavalla kaavalla:\n\\[\n\\begin{split}\nU_1 = n_{k_1} n_{k_2} + \\frac{n_{k_1}(n_{k_1}+1)}{2}-W_1\n\\\\ U_2 = n_{k_1} n_{k_2} + \\frac{n_{k_2}(n_{k_2}+1)} {2}-W_2\n\\end{split}\n\\tag{10.3}\\]\nKerro ensin molempien ryhmien otoskoot yhteen. Lisää tähän jakolasku, jossa kerrot ensin ensimmäisen ryhmän otoskoon itsellään plus yksi ja jaat lopputuloksen kahdella. Vähennä vielä tästä ensimmäisen ryhmän \\(W\\)-arvo, eli järjestysnumeroiden summa.\nLaske \\(U\\)-suure molemmille ryhmille erikseen.\nPienempi näistä kahdesta on lopullinen \\(U\\)-suure:\n\\[\nU = \\min(U_1, U_2)\n\\tag{10.4}\\]\nMerkitsevyyden laskemiseksi, laske ensin \\(U\\)-suureen keskiarvo \\(\\bar{U}\\) sekä keskihajonta \\(\\text{SD}_{\\bar{U}}\\):\n\\[\n\\begin{split}\n\\bar{U} = \\frac{n_1 n_2}{2}\n\\\\ \\text{SE}_{\\bar{U}} = \\sqrt{\\frac{n_1 n_2 (n_1 + n_2 + 1)}{12}}\n\\end{split}\n\\tag{10.5}\\]\nKeskiarvo \\(\\bar{U}\\) on yksinkertaisesti molemmat ryhmäkoot kerrottuna yhteen ja jaattuna kahdella. Keskihajonnassa \\(\\text{SE}_{\\bar{U}}\\) kerrot ryhmäkoot yhteen, kerrot tämän tuloksen ryhmäkokojen yhteensummauksella plus yksi, jaat tuloksen 12:lla ja otat viimeisen tuloksen neliöjuuren.\nLaske sitten z-arvo:\n\\[\nz_U = \\frac{U-\\bar{U}}{\\text{SD}_{\\bar{U}}}\n\\tag{10.6}\\]\njossa \\(U\\) on pienempi kahdesta \\(U\\)-suureesta (Yhtälö 10.4), \\(\\bar{U}\\) on aikaisemmin laskettu keskiarvo ja \\(\\text{SD}_{\\bar{U}}\\) aikaisemmin laskettu keskihajonta.\nLopputuloksen z-arvon voit tarkistaa kriittisten arvojen taulukosta tai laskurilla.\n\n\n10.3.3 U-testin toteuttaminen Excelissä\nTunnistat varmaan käytännön tässä vaiheessa - U-testi tehdään käsin Excelissä. Toimintatapa on hyvin samankaltainen kuin muille:\n\nMäärittele hypoteesipari ja häntäisyys.\nHae molempien ryhmien data eriteltynä sarakkeisiin (tämä helpoittaa analyysia myöhemmin): =SUODATA(testattava_muuttuja; ryhmämuuttuja = ryhmänumero) molemmille ryhmille.\n\nJos testattavalla muuttujalla on tyhjiä arvoja, muista poistaa myös ne ennen suodatusta - muuten Excel korvaa ne nollalla! Esim.: =SUODATA( testattava_muuttuja; (ryhmämuuttuja = ryhmänumero) * (testattava_muuttuja &lt;&gt; \"\") )\n\nLaske ryhmien järjestysnumerot yhtenä pakettina, mutta eriteltynä ryhmäsarakkeisiin:\n\nTee kaksi saraketta, yksi jokaisen ryhmän järjestysarvoille, samassa järjestyksessä kuin haettu data. (ensimmäinen ryhmä vasemmalla toisesta ryhmästä).\nLaske ensimmäiseen soluun =ARVON.MUKAAN.KESKIARVO(järjestettävä_arvo; järjestysalue; 1). Huomaa, että järjestysalueeksi määrittelet molemmat muuttujat, et vain yhden niistä!\n\nJos olet käyttänyt suodatusfunktiota yllä, voit viitata alueiden kokoon risuaidoilla. Jos esim. ryhmätiedot löytyvät alueilta I2:I113 ja J2:J124 (eli ovat erikokoisia), viittauksen voi tehdä muodossa I2#:J2#.\n\nLukitse järjestysalue (esim. $I$2#:$J$2#).\nMonista funktio vetotoiminnolla molempiin sarakkeisiin kaikille riveille.\n\nLaske järjestysnumerosarakkeiden summat (SUMMA) ja otoskoot (LASKE tai LASKE.A).\nLaske ryhmien U-koot:\n\nRyhmä 1: =n_1 * n_2 + n_1 * (n_1 + 1) / 2 - W_1\nRyhmä 2: =n_1 * n_2 + n_2 * (n_2 + 1) / 2 - W_2\n\nLaske U-suure: =min(U_1; U_2)\n\nOlet valmis U-suureen laskemisessa! Jos haluat laskea z-arvon ja hakea sen todennäköisyyden, jatka tästä.\n\nLaske U-suureen keskiarvo: =(n_1 * n_2) / 2\nLaske U-suureen keskihajonta: =NELIÖJUURI( (n_1 * n_2 * (n_1 + n_2 + 1) ) / 12)\nLaske z-arvo: =(u - u_keskiarvo) / u_keskihajonta\nHae z-arvon todennäköisyys:\n\nYksihäntäinen: =NORM_JAKAUMA.NORMIT(z; TOSI)\nKaksihäntäinen: =NORM_JAKAUMA.NORMIT(z; TOSI) * 2\n\n\n\n\n10.3.4 U-testin raportoiminen\nU-testissä itse U-suure on testisuure. Raportoi täten mieluisesti:\n\nRyhmien mediaanit \\(\\text{Md}\\)\nU-suure \\(U\\)\nMolempien ryhmien otoskoot \\(n_1\\) ja \\(n_2\\)\nZ-arvo \\(z\\) ja sen p-arvo \\(p\\)"
  },
  {
    "objectID": "eiparametrisettestit.html#sec-spearmanin-rho-teoria",
    "href": "eiparametrisettestit.html#sec-spearmanin-rho-teoria",
    "title": "10  Ei-parametriset testit",
    "section": "10.4 Spearmanin rho \\(\\rho\\)",
    "text": "10.4 Spearmanin rho \\(\\rho\\)\nMittausasteikot: Molemmat muuttujat järjestysasteikolla.\nSpearmanin rho \\(\\rho\\) tai Spearmanin korrelaatiokerroin \\(r_s\\) on ei-parametrinen korrelaatiokerroin. Sen parametrinen vastaavuus on Pearsonin \\(r\\) (ks. Luku 12).\nSpearmanin rho toimii kuten Pearsonin \\(r\\), mutta sen sijaan, että testi laskettaisiin suoraan kovarianssista, se lasketaan datapisteiden järjestysnumeroilla.\nSpearmanin rho on robustimpi kuin Pearsonin \\(r\\), eikä siihen vaikuta esim. ääripääarvot samalla tavalla. Koska rho lasketaan järjestysnumeroille eikä datalle suoraan, sitä voi myös käyttää järjestysasteikon muuttujilla.\nJos muuttujasi täyttävät Pearsonin \\(r\\)-testin vaatimuksia, käytä sitä mielummin. Jos datassasi on kuitenkin suuria ääripääarvoja, on epälineaarista tai muuten rikkoo Pearsonin korrelaatiokertoimen malliodotuksia (ks. Alaluku 12.2), voit käyttää Spearmanin testiä Pearsonin testin sijaan.\n\n10.4.1 Mallioletukset\nSpearmanin rho ei riipu yleisistä lineaaristen mallien oletuksista (koska se ei ole lineaarinen malli), mutta sillä on kolme omaa oletusta: muuttujatasot sekä monotonisuus:\n\nMuuttujien tulee olla vähintään järjestystasolla (järjestys-, välimatka- tai suhdeasteikko). Spearmanin rhota ei voi laskea luokitteluasteikolle, koska muuttujia ei voi silloin laittaa luonnolliseen järjestykseen.\nMuuttujien tulee olla monotonisessa suhteessa toisiinsa. Monotonisuus tarkoittaa, että muuttujien suhde joko nousee tai laskee. Kaikki lineaariset mallit ovat monotonisia, mutta monotoniset mallit eivät tarvitse olla lineaarisia. Esimerkiksi eksponentiaalinen tai logaritminen suhde on monotoninen mutta epälineaarinen. Parabolisuhde toisaalta ei ole lineaarinen eikä monotoninen, koska sen suunta muuttuu kesken käyrän. Toisin sanoen: Spearmanin rho voi mallintaa epälineaarisia suhteita, kunhan ne eivät muutu suunnassaan kesken kaiken.\n\nNäiden lisäksi Spearmanin rhon laskutapa riippuu siitä, esiintyykö muuttujilla tasajärjestyksiä vai ei. Tasajärjestys määritellään kuin Wilcoxonin signed-rank -testille: tasajärjestys esiintyy kun kaksi tai useampi arvo saisi saman järjestysarvon, jolloin laskemme niiden keskiarvon.\n\n\n10.4.2 Spearmanin rhon laskeminen\nSpearmanin rhon laskeminen seuraa hyvin samanlaista logiikkaa kuin Pearsonin korrelaatiokerroin, mutta data pitää ensin järjestää:\n\nLaske järjestysnumerot molemmille muuttujille erikseen.\n\nValitse rhon laskukaava sen mukaan, esiintyykö tasajärjestyksiä vai ei.\n\nLaske Spearmanin rho-suure.\n\nJos muuttujilla ei ole tasajärjestyksiä, käytä seuraavaa kaavaa:\n\\[\n\\rho = 1-\\frac{6\\sum{d_i^2}}{n^3-n}\n\\tag{10.7}\\]\nLaske ensin jokaisen rivin erot muuttujien järjestysarvojen välillä, \\(d_i\\) (jossa \\(i\\) on rivin numero). Laske sitten jokaiselle erolle neliö \\(d_i^2\\) ja summaa kaikki neliöt yhteen. Kerro tulos kuudella.\nJakolaskun alaosassa, laske otoskoon kuutio \\(n^3\\) ja vähennä siitä otoskoko \\(n\\).\nJaa sitten ensimmäiseksi laskettu erotuksen neliösumma toiseksi lasketulla otoskokomitalla. Vähennä lopullinen tulos yhdestä - saat Spearmanin rhon \\(\\rho\\).\nJos muuttujilla on tasajärjestyksiä, käytä vaihtoehtoista kaavaa:\n\\[\n\\rho = \\frac{ 1/n \\sum{(x_i - \\bar{x}) \\times (y_i - \\bar{y})} } { \\sqrt{( 1/n \\sum{(x_i - \\bar{x})^2} ) \\times (1/n \\sum{(y_i - \\bar{y})^2}) } }\n\\tag{10.8}\\]\nMyönnetään, tämä laskukaavio on aika hirvittävä. Kyseiset merkinnät ovat käytössä:\n\n\\(x_i\\) ja \\(y_i\\) ovat muuttujien järjestysarvot rivillä \\(i\\)\n\\(\\bar{x}\\) ja \\(\\bar{y}\\) ovat muuttujien järjestysarvojen keskiarvot\n\\(n\\) on koko otoksen otoskoko\n\\(1/n\\) on otoskoon inverssi; jonkun luvun kertominen tällä on sama kuin luvun jakaminen otoskoolla \\(n\\): \\(1/n \\times 5 = 5/n\\)\n\nLaskutoiminto soveltaa Pearsonin korrelaatiokertoimen laskukaaviota, mutta korvaa datan alkuperäisluvut järjestysluvuilla. Toisin sanoen: kaava on tismalleen sama kuin Pearsonin kaava, paitsi että käytetyt luvut ovat järjestyslukuja.\nRho-suure tulkitaan kuten Pearsonin \\(r\\)-suuretta.\nJos haluat laskea merkitsevyyden, laske ensin rho-suureen t-arvo:\n\\[\nt = r\\sqrt{\\frac{n-2}{1-r^2}}\n\\tag{10.9}\\]\nLaske ensin t-jakauman vapausasteet \\(n-2\\), sitten rho-suureen neliö \\(r^2\\) ja sen inverssi \\(1-r^2\\). Jaa vapausasteet tällä inverssillä, ja ota tuloksen neliöjuuri. Kerro viimeiseksi neliöjuuren tulos rho-suurella \\(r\\). Lopputulos on t-suure, joka seuraa Studentin t-jakaumaa vapausasteilla \\(n-2\\). Voit hakea todennäköisyysarvon t-suureelle kaksihäntäisen kriittisten arvojen taulukolla tai laskurilla.\n\n\n10.4.3 Spearmanin rhon laskeminen Excelissä\nVaikka yllä olevat kaavat näyttävät aika monimutkaisilta, voimme onneksi tehdä Spearmanin rho-testin paljon yksinkertaisemmin Excelissä.\nMeidän ei nimittäin tarvitse välittää ollenkaan tasajärjestyksistä - koska Spearmanin rho-lasku on loppujen lopuksi vain Pearsonin korrelaatiokerroin, mutta laskettu järjestysluvuilla eikä alkuperäisillä luvuilla!\nLaskutoimitus seuraa tätä prosessia:\n\nLaske molempien muuttujien järjestysarvot:\n\nMuuttuja 1: =ARVON.MUKAAN.KESKIARVO(ensimmäinen_solu_m1; muuttuja_1; 0).\nMuuttuja 2: =ARVON.MUKAAN.KESKIARVO(ensimmäinen_solu_m2; muuttuja_2; 0).\nLukitse muuttujamääritelmät (muuttuja_1 ja muuttuja_2).\nVedä funktiot kaikkien rivien yli vetotoiminnolla.\n\nLaske järjestyslukualueiden korrelaatiokerroin: =KORRELAATIO(järjestys_m1; järjestys_m2). Huomaa, että alueina pitää olla järjestysluvut, ei alkuperäiset luvut!\nLaske t-suure: =r * NELIÖJUURI( (n - 2) / (1 - r^2) ).\nLaske t-suureen vapausasteet: =n - 2.\nHae kaksihäntäinen todennäköisyysarvo: =T.JAKAUMA.2S(t; vapausasteet).\n\n\n\n10.4.4 Spearmanin rhon raportointi\nRaportoi rho-testistä mieluisesti seuraavat:\n\nSpearmanin testisuure \\(\\rho\\) (vaihtoehtoisesti kirjoitettuna \\(r_s\\))\nT-suure \\(t\\) ja sen vapausasteet \\(\\text{df}\\)\nMerkitsevyys \\(p\\)"
  },
  {
    "objectID": "eiparametrisettestit.html#sec-testikoot-ei-parametrisille-testeille",
    "href": "eiparametrisettestit.html#sec-testikoot-ei-parametrisille-testeille",
    "title": "10  Ei-parametriset testit",
    "section": "10.5 Testikoot ei-parametrisille testeille",
    "text": "10.5 Testikoot ei-parametrisille testeille\nYleisesti ottaen pitää aina raportoida mediaanit, joita on tarkasteltu. Ryhmävertailussa raportoidaan ryhmien mediaanit; yhden otoksen testissä otoksen mediaani. Näiden lisäksi on hyvä raportoida myös nollahypoteesi sekä vaihtoehtohypoteesi.\nNiille testeille, joille lasket z-arvon, voit myös laskea Pearsonin \\(r\\)-arvon saadaksesi testikoon jota voi verrata muihin testeihin. Sen laskeminen on hyvin yksinkertaista:\n\\[\nr = \\frac{z}{\\sqrt{n}}\n\\tag{10.10}\\]\nJaa siis z-arvo otoskoon neliöjuurella. Otoskoolla tarkoitetaan sitä kokoa, jota käytit laskeaksesi z-arvon. Yleensä tämä on koko mittauksen otoskoko. Parittaiselle testille kyseessä on kaksi kertaa ryhmän koko (poislukien nolla-arvot). Jos alkuperäinen otos oli 10 yksikköä, ja mitasta poistui kaksi nolla-arvoa, otoskoko on \\(2*8 = 16\\).\n\\(r\\)-suure raportoidaan samassa kohdassa kuin muut raportoitavat tiedot."
  },
  {
    "objectID": "ttesti.html#sec-t-testin-vapausasteet",
    "href": "ttesti.html#sec-t-testin-vapausasteet",
    "title": "11  T-testi",
    "section": "11.1 T-testin vapausasteet",
    "text": "11.1 T-testin vapausasteet\nVapausasteet t-testille määritellään hieman eri tavalla riippuen testimuodosta. Taulukossa 11.1 näkyy vapausasteiden laskentatavat:\n\n\nTaulukko 11.1: T-testin vapausasteiden laskenta\n\n\n\n\n\n\nTestityyppi\nVapausasteet\n\n\n\n\nYhden otoksen t-testi\n\\(\\text{df} = n - 1\\)\n\n\nParittaisen otoksen t-testi\n\\(\\text{df} = n - 1\\)\n\n\nKahden otoksen t-testi\n\\(\\text{df} = \\frac{1}{Z_1 + Z_2}\\)\n\\(Z_k = (\\frac{SD_k/n_k}{SD_1/n_1 + SD_2/ n_2})^2/(n-1)\\)\n\n\n\n\nSekä yhden että parittaisen otoksen t-testin vapausasteet ovat yksinkertaisesti otoskoko miinus yksi. Kahden otoksen Welchin t-testin vapausasteet ovat hieman hankalammat. Molemmille ryhmille lasketaan \\(Z\\)-arvo: ryhmän keskihajonta jaattuna otoskoolla, ja tämä jaattuna molempien ryhmien keskihajonnan ja otoskoon jakolaskujen summalla, ja vielä tulos neliöön. Jaa sitten tulos otoskoolla miinus yksi."
  },
  {
    "objectID": "ttesti.html#sec-t-testin-mallioletukset",
    "href": "ttesti.html#sec-t-testin-mallioletukset",
    "title": "11  T-testi",
    "section": "11.2 T-testin mallioletukset",
    "text": "11.2 T-testin mallioletukset\nT-testillä on kolme pääsääntöistä mallioletusta: normaalijakautuminen, homoskedastisiteetti sekä muuttujien yksikkösuhteet.\n\n11.2.1 Normaalijakautuminen\nT-testi olettaa, että testattava arvo tulee normaalijakaumasta. Tämä on kuitenkin totta suurissa otoksissa yleisesti ottaen suurten numeroiden lain ansiosta, joten siitä ei tarvitse välittää.\nJos testaat Studentin t-testillä, normaalijakautunut arvo on testin alla oleva ero, ei arvot itsessään.\nJos kuitenkin testaat pienellä otoskoolla, voi tällä olla vaikutusta. Käytä mielummin ei-parametristä testiä.\n\n\n11.2.2 Homoskedastisiteetti\nT-testi olettaa, että kahden ryhmän väliset varianssit ovat riippumattomia ryhmään kuulumisesta - eli että ovat samankokoisia.\nVoit testata oletusta useilla eri menetelmillä (ks. Luku 6).\nWelchin t-testi on rakennettu toimimaan heteroskedastisella datajakaumalla, eli tämän rikkominen ei ole ongelma sen kannalta.\n\n\n11.2.3 Joko täysin samat tai täysin eri yksiköt\nT-testi vaatii, että mittausyksiköt ovat joko täysin samat (eli otoskoko verrattavien mittojen välillä tulisi olla sama), tai täysin eri (eli ryhmä 1 ja ryhmä 2 ovat täysin eri yksiköitä). T-testi ei toimi, jos sinulla on sekoitus samaa ryhmää ja eri ryhmiin kuuluvia yksiköitä.\nTarkista tämä oletus miettimällä: ovatko kaikki tutkimusyksiköt samasta vai eri yksiköstä?\nJos rikot olettamuksen, et voi käyttää t-testiä. Tilastollisia menetelmiä tällaisen mallintamiseen löytyy (engl. mixed models), mutta niiden käyttö on jo huomattavasti vaikeampaa eikä onnistu luontevasti Excelissä.\n\n\n11.2.4 Yhteenveto vaatimuksista\nJos sinulla on isot otokset, ja tiedät, että molemmat muuttujat tulevat joko täysin samoista tai täysin eri yksiköistä, kaikki on hyvin ja voit jatkaa. Valitse kuitenkin oikea t-testi!\nJos sinulla on pieni otos, t-testi on herkempi normaalijakautumisen vaatimukselle. Parempi vaihtoehto voi olla ei-parametrinen testi. Vastaavat testit t-testille ovat Mann-Whitney’n U-testi (kahden otoksen testit) sekä Wilcoxonin signed-rank-testi (parittainen t-testi).\nJos et tiedä mitä yksikköjä on mitattu, sinun ei kannattaisi olla vielä testaamassa mitään. Tutustu dataasi enemmän ja selvitä mittaustavat!"
  },
  {
    "objectID": "ttesti.html#sec-t-testin-valitseminen",
    "href": "ttesti.html#sec-t-testin-valitseminen",
    "title": "11  T-testi",
    "section": "11.3 T-testin valitseminen",
    "text": "11.3 T-testin valitseminen\nKäytä näitä kulkukaavioita oikean testin valitsemiseksi. Valitse ensin oikea välilehti, ja aloita vasemmalta puolelta.\n\nYksi muuttujaKaksi muuttujaa (samat yksiköt)Kaksi muuttujaa (eri yksiköt)\n\n\n\n\n\n\n\n\n\nKuva 11.2: Yhden otoksen testin valitseminen\n\n\n\n\n\n\n\n\n\n\n\n\n\nKuva 11.3: Kahden muuttujan testin valitseminen, kun yksiköt ovat samoja\n\n\n\n\n\n\n\n\n\n\n\n\n\nKuva 11.4: Kahden muuttujan testin valitseminen, kun yksiköt ovat eri"
  },
  {
    "objectID": "ttesti.html#sec-t-testin-laskeminen",
    "href": "ttesti.html#sec-t-testin-laskeminen",
    "title": "11  T-testi",
    "section": "11.4 T-testin laskeminen",
    "text": "11.4 T-testin laskeminen\nT-testin laskukaavat eroavat testiperheiden välillä. Varmista siis aina ensin, onko kyseessä yhden otoksen tesi, parittaisen otoksen testi vai kahden otoksen testi.\n\n11.4.1 Yhden otoksen t-testi\nYhden otoksen t-testin kaava on:\n\\[\nt = \\frac{\\bar{x} - \\mu}{s/\\sqrt{n}}\n\\tag{11.1}\\]\n\\(\\bar{x}\\) on keskiarvo, jota halutaan testata. \\(\\mu\\) on koko, jota vastaan testataan. Jos testataan vain, eroaako keskiarvo nollasta, tämän voi jättää pois kokonaan.\n\\(s\\) on jakauman keskihajonta, ja \\(n\\) on otoskoko.\n\n\n11.4.2 Parittaisen otoksen t-testi\nParittaisen otoksen t-testin kaava on:\n\\[ t = \\frac{1/n\\sum{x-y}} {\\sigma/\\sqrt{n}}  \\tag{11.2}\\]\n\\(1/n\\sum{x-y}\\) on erotuksen keskiarvo1, \\(\\sigma\\) on erotuksen keskihajonta, ja \\(\\sqrt{n}\\) on otoskoon neliöjuuri.1 Jonkun asian jakaminen n:llä on sama kuin sen kertominen 1/n:llä. Tämä osuus on vain yleinen keskiarvolaskelma, vaikka kirjoitettuna hieman eri muotoon, eli \\(\\frac{\\sum{x-y}}{n}\\).\nLaske ensin muuttujien väliset erotukset uudeksi muuttujaksi. Laske sitten tämän muuttujan keskiarvo ja keskihajonta. Syötä viimeiseksi nämä, sekä otoskoon neliöjuuri, kaavaan. Lopputulos on parittaisen t-testin testisuure.\n\n\n11.4.3 Kahden otoksen (Welchin) t-testi\nKahden otoksen Welchin t-testin kaava on:\n\\[\nt = \\frac{\\bar{x} - \\bar{y}} {S'_D}\n\\]\n\\(\\bar{x} - \\bar{y}\\) on ryhmien keskiarvojen ero. \\(S'_D\\) on ryhmitetyn varianssin keskivirhe, joka itsessään koostuu monesta osasta:\n\\[\nS'_D = S_p \\sqrt{\\frac{1}{n_1} + \\frac{1}{n_2}}\n\\]\nRyhmitetyn varianssin keskivirhe on itse ryhmitetty varianssi \\(S_p\\) kertaa otoskokojen inverssien summan neliöjuuri \\(\\sqrt{1/n_1 + 1/n_2}\\).\nRyhmitetty varianssi (engl. pooled variance) ottaa huomioon molempien ryhmien eri keskihajonnat ja otoskoot:\n\\[\nS_p = \\sqrt{\\frac{(n_1 - 1) s^2_1 + (n_2 - 1) s^2_2}{n_1 + n_2 - 2}}\n\\]\nKaavan laskenta kannattaa aloittaa “alhaalta ylös”. Ensin lasketaan ryhmien keskihajonnat (muista keskihajontojen nostaminen neliöön!), sitten ryhmitetty varianssi. Sitten kerrotaan ryhmitetty varianssi otoskokojen inverssien summan neliöjuurella saadaksemme ryhmitetyn varianssin keskivirhe. Viimeiseksi lasketaan keskiarvojen erotus ja jaataan tulos ryhmitetyn varianssin keskivirheellä. Lopputulos on Welchin t-testin suure."
  },
  {
    "objectID": "ttesti.html#sec-mittakoon-laskeminen-t",
    "href": "ttesti.html#sec-mittakoon-laskeminen-t",
    "title": "11  T-testi",
    "section": "11.5 Mittakoon laskeminen",
    "text": "11.5 Mittakoon laskeminen\nT-testille voidaan laskea mittakoko, joko Pearsonin \\(r\\) tai Cohenin \\(\\hat{d}\\). Suosittavaa on kuitenkin, että raportoit ensisijaisesti itse testatut arvot ja/tai eron (esimerkiksi prosenttiero), mutta näiden mittakokojen avulla muut tutkijat voivat hyödyntää tuloksiasi helpommin meta-analyyseissa.\nVoit laskea Pearsonin \\(r\\)-suureen kaavalla:\n\\[\nr = \\sqrt{\\frac{t^2}{t^2+\\text{df}}}\n\\tag{11.3}\\]\njossa \\(t^2\\) on t-testin tulos neliöön, ja \\(df\\) on testin vapausasteet.\nVoit myös laskea Cohenin \\(\\hat{d}\\)-suureen kaavalla:\n\\[\n\\hat{d} = \\frac{\\bar{x}-\\bar{y}}{s_{\\bar{y}}}\n\\tag{11.4}\\]\njossa \\(\\bar{x}\\) ja \\(\\bar{y}\\) ovat mitatut keskiarvot ja \\(s_{\\bar{y}}\\) on toisen keskiarvon keskihajonta.\nParittaisen t-testin \\(\\hat{d}\\)-suureelle löytyy myös korjattu versio, joka ottaa huomioon parittaisten mittausten yhteiskorrelaation:\n\\[\n\\hat{d}_D = \\frac{\\hat{d}}{\\sqrt{1-r}}\n\\tag{11.5}\\]\njossa \\(r\\) on yllä oleva \\(r\\)-suure."
  },
  {
    "objectID": "ttesti.html#sec-t-testin-laskeminen-excelissä",
    "href": "ttesti.html#sec-t-testin-laskeminen-excelissä",
    "title": "11  T-testi",
    "section": "11.6 T-testin laskeminen Excelissä",
    "text": "11.6 T-testin laskeminen Excelissä\nExcelissä löytyy valmis kaava, jolla saat Studentin t-testin p-arvon:\n\nT.TESTI(matriisi1; matriisi2; suunta; laji)\n\nSyötä kaavalle molemmat datamatriisit\nSuunta-parametriin määrittelet, käytätkö yksisuuntaista 1 vai kaksisuuntaista 2 häntää\nLaji-parametrilla määrittelet, teetkö parittaisen 1, kahden otoksen homoskedastisen 2 vai kahden otoksen heteroskedastisen 3 t-testin\n\n\nFunktio: Alaluku 19.7.4.4\nYhden otoksen t-testin laskeminen:\n\nHae testattava muuttuja uuteen sarakkeeseen, suodattaen tyhjät solut pois: =SUODATA(testattava_muuttuja; testattava_muuttuja &lt;&gt; \"\")\n\nKäytä tätä aluetta seuraavissa laskuissa parametreissä muuttuja\n\nLaske t-suure: =(KESKIARVO(muuttuja) - testattava_arvo) / (KESKIHAJONTA.S(muuttuja) / NELIÖJUURI(LASKE(muuttuja)))\n\nJos testattava arvo on 0, voit jättää sen kokonaan pois kaavasta.\n\nLaske t-suureen vapausasteet: = LASKE(muuttuja) - 1\nHae t-suuren todennäköisyys:\n\nYksisuuntainen:\n\nVasenhäntäinen: =T.JAKAUMA(ITSEISARVO(t-suure); vapausasteet; EPÄTOSI)\nOikeahäntäinen: =T.JAKAUMA.OH(ITSEISARVO(t-suure); vapausasteet)\n\nKaksisuuntainen: =T.JAKAUMA.2S(ITSEISARVO(t-suure); vapausasteet)\n\nLaske t-suureen luottamusväli:\n\nSuuri otos:\n\nYläraja: =KESKIARVO(muuttuja) + LUOTTAMUSVÄLI.NORM(alfa / 2; KESKIHAJONTA.S(muuttuja); LASKE(muuttuja))\nAlaraja: =KESKIARVO(muuttuja) - LUOTTAMUSVÄLI.NORM(alfa / 2; KESKIHAJONTA.S(muuttuja); LASKE(muuttuja))\n\nPieni otos:\n\nYläraja: =KESKIARVO(muuttuja) + LUOTTAMUSVÄLI.T(alfa / 2; KESKIHAJONTA.S(muuttuja); LASKE(muuttuja))\nAlaraja: =KESKIARVO(muuttuja) - LUOTTAMUSVÄLI.T(alfa / 2; KESKIHAJONTA.S(muuttuja); LASKE(muuttuja))\n\nParametri alfa edustaa valitsemaasi alfatasoa, esim. 0,05 (95 % luottamusvälille).\n\nLaske mittakoko:\n\nPearsonin \\(r\\): =NELIÖJUURI(t-suure ^ 2 / (t-suure ^ 2 + vapausasteet))\nCohenin \\(\\hat{d}\\): =KESKIARVO(muuttuja) - testattava_arvo / VAR.S(muuttuja)\nCohenin korjattu \\(d\\): =cohenin_d / NELIÖJUURI(1 - r)\n\n\nParittaisen t-testin laskeminen:\n\nHae testattavat muuttujat uusiin sarakkeisiin, suodattaen tyhjät arvot parillisesti pois:\n\nMuuttuja 1: =SUODATA(muuttuja1_alkuperäinen; (muuttuja1_alkuperäinen &lt;&gt; \"\") * (muuttuja2_alkuperäinen &lt;&gt; \"\"))\nMuuttuja 2: =SUODATA(muuttuja2_alkuperäinen; (muuttuja1_alkuperäinen &lt;&gt; \"\") * (muuttuja2_alkuperäinen &lt;&gt; \"\"))\nKäytä näitä alueita seuraavissa laskuissa parametreissä muuttuja1 ja muuttuja2\n\nLaske muuttujien erotus uudeksi muuttujaksi: =muuttuja1# - muuttuja2#\nLaske erotuksen keskiarvo ja keskihajonta: =KESKIARVO(erotus) ja =KESKIHAJONTA.S(erotus)\nLaske parittainen t-suure: =KESKIARVO(erotus) / (KESKIHAJONTA.S(erotus) / NELIÖJUURI(LASKE(erotus)))\nLaske t-suureen vapausasteet: =LASKE(erotus) - 1\nHae t-suureen todennäköisyys:\n\nYksisuuntainen:\n\nVasenhäntäinen: =T.JAKAUMA(ITSEISARVO(t-suure); vapausasteet; EPÄTOSI)\nOikeahäntäinen: =T.JAKAUMA.OH(ITSEISARVO(t-suure); vapausasteet)\n\nKaksisuuntainen: =T.JAKAUMA.2S(ITSEISARVO(t-suure); vapausasteet)\n\nLaske t-suureen luottamusväli:\n\nSuuri otos:\n\nYläraja: =KESKIARVO(erotus) + LUOTTAMUSVÄLI.NORM(alfa / 2; KESKIHAJONTA.S(erotus); LASKE(erotus))\nAlaraja: =KESKIARVO(erotus) - LUOTTAMUSVÄLI.NORM(alfa / 2; KESKIHAJONTA.S(erotus); LASKE(erotus))\n\nPieni otos:\n\nYläraja: =KESKIARVO(erotus) + LUOTTAMUSVÄLI.T(alfa / 2; KESKIHAJONTA.S(erotus); LASKE(erotus))\nAlaraja: =KESKIARVO(erotus) - LUOTTAMUSVÄLI.T(alfa / 2; KESKIHAJONTA.S(erotus); LASKE(erotus))\n\nParametri alfa edustaa valitsemaasi alfatasoa, esim. 0,05 (95 % luottamusvälille).\n\nLaske mittakoko:\n\nPearsonin \\(r\\): =``NELIÖJUURI(t-suure ^ 2 / (t-suure ^ 2 + vapausasteet))\nCohenin \\(\\hat{d}\\): =erotus / NELIÖJUURI(VAR.S(erotus))\n\n\nKahden otoksen t-testin laskeminen:\n\nHae riippuvaisen muuttujan data uusiin sarakkeisiin ryhmityksen mukaan, suodattaen tyhjät pois:\n\nRyhmä 1: =SUODATA(riippuvainen_muuttuja; (ryhmämuuttuja = ryhmä1nro) * (riippuvainen_muuttuja &lt;&gt; \"\"))\nRyhmä 2: =SUODATA(riippuvainen_muuttuja; (ryhmämuuttuja = ryhmä2nro) * (riippuvainen_muuttuja &lt;&gt; \"\"))\nKäytä näitä alueita seuraavissa muuttujissa parametreissä ryhmä1 ja ryhmä2\n\nLaske ryhmien keskiarvot: =KESKIARVO(ryhmä1) ja =KESKIARVO(ryhmä2)\nLaske ryhmien keskihajonnat: =KESKIHAJONTA.S(ryhmä1) ja =KESKIHAJONTA.S(ryhmä2)\nLaske ryhmien varianssit: =VAR.S(ryhmä1) ja =VAR.S(ryhmä2)\nLaske ryhmäkoot: =LASKE(ryhmä1) ja =LASKE(ryhmä2)\nLaske ryhmille z-koot:\n\nRyhmä 1: =((varianssi1/koko1) / (varianssi1/koko1 + varianssi2/koko2))^2 / (koko1 - 1)\nRyhmä 2: =((varianssi2/koko2) / (varianssi1/koko1 + varianssi2/koko2))^2 / (koko2 - 1)\n\nLaske keskiarvojen erotus: =keskiarvo1 - keskiarvo2\nLaske ryhmitetty varianssi: =((koko1 - 1) * keskihajonta1 ^ 2 + (koko2 - 1) * keskihajonta2 ^ 2) / (koko1 + koko2 - 2)\nLaske ryhmitetyn varianssin keskivirhe: =NELIÖJUURI(ryhmitetty_varianssi) * NELIÖJUURI(1 / koko1 + 1 / koko2)\nLaske t-suure: =keskiarvojen_erotus / ryhmitetyn_varianssin_keskivirhe\nLaske t-suureen vapausasteet: =1 / (z_1 + z_2)\nHae t-suureen todennäköisyys:\n\nYksisuuntainen:\n\nVasenhäntäinen: =T.JAKAUMA(ITSEISARVO(t-suure); vapausasteet; EPÄTOSI)\nOikeahäntäinen: =T.JAKAUMA.OH(ITSEISARVO(t-suure); vapausasteet)\n\nKaksisuuntainen: =T.JAKAUMA.2S(ITSEISARVO(t-suure); vapausasteet)\n\nLaske t-suureen luottamusväli:\n\nSuuri otos:\n\nYläraja: =keskiarvojen_erotus + LUOTTAMUSVÄLI.NORM(alfa / 2; 1; MAKS(koko1; koko2)) * ryhmitetty_varianssin_keskivirhe\nAlaraja: =keskiarvojen_erotus - LUOTTAMUSVÄLI.NORM(alfa / 2; 1; MAKS(koko1; koko2)) * ryhmitetty_varianssin_keskivirhe\n\nPieni otos:\n\nYläraja: =keskiarvojen_erotus + LUOTTAMUSVÄLI.T(alfa / 2; 1; MAKS(koko1; koko2)) * ryhmitetty_varianssin_keskivirhe\nAlaraja: =keskiarvojen_erotus - LUOTTAMUSVÄLI.T(alfa / 2; 1; MAKS(koko1; koko2)) *ryhmitetty_varianssin_keskivirhe\n\nParametri alfa edustaa valitsemaasi alfatasoa, esim. 0,05 (95 % luottamusvälille).\n\nLaske mittakoko:\n\nPearsonin \\(r\\): =NELIÖJUURI(t-suure ^ 2 / (t-suure ^ 2 + vapausasteet))\nCohenin \\(\\hat{d}\\): =keskiarvojen_erotus / NELIÖJUURI(ryhmitetty_varianssi)"
  },
  {
    "objectID": "ttesti.html#sec-t-testin-raportointi",
    "href": "ttesti.html#sec-t-testin-raportointi",
    "title": "11  T-testi",
    "section": "11.7 T-testin raportointi",
    "text": "11.7 T-testin raportointi\nT-testille tulisi mieluisesti raportoida seuraavat tiedot:\n\nTestin tyyppi (yhden, parittaisen vai kahden otoksen testi)\nVerratut arvot \\(\\bar{x}\\) ja \\(\\bar{y}\\)\nTestisuure \\(t\\)\nVapausasteet \\(\\text{df}\\)\nP-arvo \\(p\\) (ja/tai luottamusväli \\(\\text{CI}\\))\nMittakoko (Pearsonin \\(r\\) tai Cohenin \\(\\hat{d}\\))\n\n\n\n\n\n\n\nEsimerkki t-testin raportoinnista\n\n\n\nNaiset ja miehet eroavat riskikäsityksissään: naisten (\\(n = 112\\)) keskiarvo mittarilla on \\(0.03\\) ja miesten (\\(n = 123\\)) matalempi \\(-0.03\\). Eron koko on siis noin \\(0,06\\) yksikköä. Ero on tilastollisesti merkitsevä ja kooltaan pienestä keskikokoiseen (\\(t = 2.40\\), \\(\\hat{d} = 0.31\\) \\(df = 230.8\\), \\(p = 0.017\\), \\(95\\% \\text{ CI } [0.058, 0.076]\\)). Testinä käytettiin kahden otoksen Welchin t-testiä."
  },
  {
    "objectID": "korrelaatio.html#sec-kovarianssin-määritelmä",
    "href": "korrelaatio.html#sec-kovarianssin-määritelmä",
    "title": "12  Korrelaatio",
    "section": "12.1 Kovarianssin määritelmä",
    "text": "12.1 Kovarianssin määritelmä\nMuistutuksena (ks. Alaluku 8.6), varianssin määritelmä oli kaikkien arvopisteiden neliöerot keskiarvoon, jaattuna vapausasteilla.\nKovarianssi ilmaisee kahden muuttujan yhteisvaihtelua yhden muuttujan vaihtelun sijaan. Koska jonkun asian nostaminen toiseen potenssiin on sama asia kuin sen kertominen itsellään, kovarianssissa korvataan toinen kertomista toisen muuttujan arvopisteiden eroilla keskiarvoon. Toisin sanoen, lasketaan jokaiselle datariville sen ero keskiarvoon kummallakin muuttujalla, ja kerrotaan nämä tulokset yhteen. Samankaltaisuus näkyy hyvin kaaviossa:\n\\[\n\\text{Var} = \\frac{\\sum{(x-\\bar{x})(x-\\bar{x})}} {n-1}, \\text{Cov} = \\frac{\\sum{(x-\\bar{x})(y-\\bar{y})}} {n-1}\n\\tag{12.1}\\]\nJos varianssi (\\(\\text{Var}\\)) edustaa yhden muuttujan keskivertaista vaihtelua, kovarianssi (\\(\\text{Cov}\\)) edustaa kahden muuttujan välistä vaihtelusuhdetta. Kovarianssi siis osoittaa, miten toisen muuttujan arvot muuttuvat kuin ensimmäinen muuttuu.\nPositiivinen kovarianssi ilmaisee, että ensimmäisen muuttujan erotessa keskiarvosta, toinen muuttuja eroaa keskiarvosta samaan suuntaan. Negatiivinen kovarianssi taas ilmaisee, että toisen muuttujan ero keskiarvoon menee toiseen suuntaan kuin ensimmäisen muuttujan ero keskiarvoon.\nVoit ajatella nämä suorina käyrinä pistekaaviolla: positiivisessa kovarianssissa käyrä osoittaa ylöspäin alavasemmalta; negatiivisessa kovarianssissa käyrä osoittaa alaspäin ylävasemmalta; ja nollakovarianssissa käyrä on vaakasuora (ei suhdetta). Katso esimerkkikuvat alla (Kuva 12.1)1:1 Kuvissa esitetään korrelaatiokertointa \\(r\\), mutta ajatus on täysin sama.\n\n\n\n\n\n\n\n(a) r = -0.5\n\n\n\n\n\n\n\n\n\n(b) r = 0\n\n\n\n\n\n\n\n\n\n(c) r = 0.5\n\n\n\n\nKuva 12.1: Korrelaatioita eri tasoilla\n\n\nKovarianssi mitataan samoissa yksiköissä kuin alkuperäiset muuttujat, mutta kerrottuna toistensa kanssa. Jos molempien muuttujien mittayksikkö on metriä, kovarianssi on \\(\\text{metri}*\\text{metri}\\), eli neliömetriä. Jos kuitenkin ensimmäinen muuttuja olisi metreissä mutta toinen euroissa, kovarianssin mittayksikkö olisi “eurometrejä”.\nKovarianssin käyttö on jokseenkin hankalaa, koska mittayksiköt eivät ole standardisoituja eivätkä usein tarkoita mitään todellista. Tämän takia kovarianssi standardisoidaan, jolloin saadaan Pearsonin korrelaatiokerroin \\(r\\)."
  },
  {
    "objectID": "korrelaatio.html#sec-korrelaatiokertoimen-mallioletukset",
    "href": "korrelaatio.html#sec-korrelaatiokertoimen-mallioletukset",
    "title": "12  Korrelaatio",
    "section": "12.2 Korrelaatiokertoimen mallioletukset",
    "text": "12.2 Korrelaatiokertoimen mallioletukset\nKorrelaatiokertoimella on suhteellisen vähän oletuksia, mutta ne vaikuttavat suurestikin kertoimen luotettavuuteen. Nämä ovat: mittataso, täydellisesti paritettu data, ääripääpisteiden poissaolo, (virheiden) normaalijakautuminen ja lineaariteetti.\n\n12.2.1 Mittataso\nKuten aikaisemmin mainittu, Pearsonin \\(r\\) toimii vain muuttujille, jotka ovat välimatka- ja suhdeasteikolla. Tämä juontuu laskutavasta, jossa käytetään keskiarvoa ja keskihajontaa, joita voi vain käyttää näillä tasoilla.\nJos muuttujasi ovat järjestysasteikolla, voit käyttää Spearmanin korrelaatiokertointa tai khiin neliötä. Jos muuttajasi taas ovat vain luokitteluasteikolla, khiin neliö on paras vaihtoehto.\nJos käytät vääriä tasoja, korrelaatiokerroin on virallisesti tulkitsematon. Järjestysasteikolla tehty korrelaatio voi myös arvioida mittaa suurestikin yläkanttiin, joten näillä kannattaa olla varovainen. Spearmanin korrelaatiokerroin on varmempi työkalu tässä tilanteessa, ja khiin neliö helpommin tulkittavissa.\n\n\n12.2.2 Täydellisesti paritettu data\nJokaisella rivillä tulisi olla arvo molemmilla muuttujilla. Tämä juontuu siitä, että kaikkia arvoja käytetään ja summataan yhteen.\nJos sinulla on puuttuvaa dataa, se ei sinänsä ole vielä vaarallista. Huomaa kuitenkin, että mitä enemmän dataa puuttuu, sitä huonommin korrelaatiokerroin kuvastaa koko datajakaumaa.\nYleensä tapana on jättää pois kaikki rivit joilla on epätäydellistä dataa - ilmoita siksi aina, kuinka suuri \\(n\\) sinulla on korrelaatiokertoimen laskennassa! Muista myös korjata \\(n\\) itse laskukaavassa datamäärän mukaan.\n\n\n12.2.3 Ääripääpisteiden poissaolo\nÄäripääpisteet vaikuttavat suuresti keskiarvoon, ja siksi ne vaikuttavat myös suuresti korrelaatiokertoimeen. Niiden poisto on erittäin suotavaa (ks. Alaluku 6.2).\n\n\n12.2.4 Normaalijakautuminen\nPearsonin \\(r\\)-suureen oikeellisuuden takaamiseksi molempien muuttujien keskiarvot tulisivat tulla normaalijakautumasta. Tämä voidaan olettaa suurissa otoksissa.\nJos otoksesi kuitenkin on pieni, ei-parametrinen testi (Spearmanin rho) on parempi vaihtoehto.\nTämän lisäksi korrelaatiokerroin olettaa, että virhemittaus on normaalijakautunut. Voit tarkistaa oletuksen laskemalla jokaisen rivin muuttujien erotukset keskiarvoihin \\(\\bar{x}-x\\) ja \\(\\bar{y}-y\\), ja tarkistaa niiden histogrammit (pylväskaaviot; ks. Alaluku 1.4.1). Molempien virhekaavioiden tulisi asettua jokseenkin normaalikäyrän mukaisesti, jossa yleisin virhearvio tulisi olla nolla.\nJos näin ei ole, valitse taas ei-parametrinen testi.\n\n\n12.2.5 Lineariteetti\nKoska korrelaatiokerroin on lineaarinen malli, se toimii parhaiten lineaaristen suhteiden mallintamisessa. Jos muuttujasuhde on epälineaarinen, korrelaatiokerroin ei välttämättä “näe” suhdetta. Jos suhde esimerkiksi on täydellisen positiivisen parabolinen (nousee tiettyyn pisteeseen asti ja laskee sen jälkeen, symmetrisesti), korrelaatiokerroin tulee osoittamaan nollakorrelaatiota - vaikka suhde selkeästi löytyy!\nTarkista lineaarisuus pistekaaviolla (Alaluku 1.4.5).\nJos suhde ei ole lineaarinen, joudut joko muuntamaan muuttujat epälineaarisesti (esim. logaritmilla tai potenssilla), tai hakeutumaan epälineaaristen mallien maailmaan."
  },
  {
    "objectID": "korrelaatio.html#sec-korrelaatiokertoimen-laskeminen",
    "href": "korrelaatio.html#sec-korrelaatiokertoimen-laskeminen",
    "title": "12  Korrelaatio",
    "section": "12.3 Korrelaatiokertoimen laskeminen",
    "text": "12.3 Korrelaatiokertoimen laskeminen\nKaikille näille laskuille löytyy valmiit LAMBDA-kaavat (Luku 20).\nKovarianssi standardisoidaan jakamalla se molempien muuttujien keskihajonnan kertomalla. Matemaattisella yksinkertaistamisella kaavasta tulee:\n\\[\nr = \\frac{\\text{Cov}} {s_x s_y} = \\frac{\\sum{(x-\\bar{x})(x-\\bar{y})}} {(n-1) s_x s_y}\n\\tag{12.2}\\]\nPearsonin \\(r\\) sijoittuu välille \\([-1; 0; 1]\\), vaihdellen täydellisestä negatiivisesta korrelaatiosta nollakorrelaation kautta täydelliseen positiiviseen korrelaation. Kun \\(r = -1\\), muuttujien välillä on täydellinen negatiivinen korrelaatio: kun ensimmäinen muuttuja nousee arvossaan, toinen muuttuja laskee yhtä paljon (suhteessa mitta-asteikkoon; ks. Kuva 12.1). Vastakohtana muuttujat nousevat ja laskevat samassa vauhdissa kun \\(r = 1\\). Nollakorrelaation kohdalla \\(r = 0\\) muuttujien välillä ei ole tilastollista lineaarista suhdetta, eli yhden muuttujan muuttuminen ei näy millään tavalla toisessa muuttujassa.\nKorrelaatiokertoimelle voidaan laskea merkitsevyystaso. Tämä tehdään muuntamalla kerroin t-arvoksi, jonka kriittisen rajan voi tarkistaa kriittisten arvojen taulukosta. Muuntaminen on suhteellisen yksinkertainen:\n\\[\nt_r = \\frac{r \\sqrt{N-2}} {\\sqrt{1-r^2}}\n\\tag{12.3}\\]\nJakolaskun yläpuolella: kerro korrelaatiokerroin otoskoon minus kaksi neliöjuurella. Jakolaskun alapuolella: ota korrelaatiokertoimen neliö, vähennä se yhdestä, ja ota tuloksen neliöjuuri.\nKorrelaatiokertoimelle voi myös laskea luottamusvälin. Tuolloin kertoimen pitää kuitenkin ensin muuntaa z-arvoksi (ei t-arvoksi), sekä laskea kertoimen keskivirhe.\n\\[\n\\begin{split}\nz_r = \\frac{1}{2}\\log_e(\\frac{1+r}{1-r})\n\\\\ \\text{SE}_{z_r} = \\frac{1}{\\sqrt{N-3}}\n\\end{split}\n\\tag{12.4}\\]\nZ-arvon laskukaava on hieman hankala. Laske ensin korrelaatiokerroin plus yksi sekä korrelaatiokerroin minus yksi, ja jaa ensimmäinen toisella. Ota sitten tuloksen luonnollinen logaritmi. Viimeiseksi, kerro tulos puolella, eli 0,5.\nZ-arvon keskihajonta on paljon yksinkertaisempi: vähennä otoskoosta kolme ja ota tuloksen neliöjuuri. Jaa sitten yksi tällä tuloksella, eli hae tuloksen inverssi.\nNämä voidaan sitten syöttää suoraan luottamusvälin kaavaan valitsemallamme alfa-arvon z-rajalla (ks. Alaluku 9.3). Jos esimerkiksi \\(\\alpha = 0.05\\), niin z-raja on \\(z = 1.96\\), jolloin laskukaavasta tulee:\n\\[\n\\text{CI}_{z_r}^{\\alpha = 0.05} = z_r \\pm (1.96 \\times \\text{SE}_{z_r})\n\\tag{12.5}\\]\nHuomaa kuitenkin, että arvot ilmaistaan vielä z-arvoissa, ei Pearsonin \\(r\\)-arvossa! Arvot voidaan kuitenkin kääntää takaisin \\(r\\)-arvoiksi seuraavalla kaavalla2:2 Kaava on käytännössä sama kuin \\(z_r\\), mutta ratkottu \\(r\\)-arvolle. Jos olet haka matemaatikko, voit tarkistaa tämän!\n\\[\nr = \\frac{e^{2z_r}-1}{e^{2z_r}+1}\n\\tag{12.6}\\]\nEnsin, laske kaksi kertaa z-arvo. Nosta sitten Eulerin luku tähän potenssiin. Vähennä tuloksesta yksi, ja jaa tämä tulos aikaisemmalla potenssituloksella plus yksi."
  },
  {
    "objectID": "korrelaatio.html#sec-korrelaatiokertoimen-laskeminen-excelissä",
    "href": "korrelaatio.html#sec-korrelaatiokertoimen-laskeminen-excelissä",
    "title": "12  Korrelaatio",
    "section": "12.4 Korrelaatiokertoimen laskeminen Excelissä",
    "text": "12.4 Korrelaatiokertoimen laskeminen Excelissä\nKorrelaatiokertoimen voi onneksi laskea hyvin yksinkertaisesti Excelissä yhdellä kaavalla:\nPEARSON(matriisi1; matriisi2)\nMäärittele vain, mitkä matriisit sinulla on käytössä.\nValitettavasti kertoimen merkitsevyyden tarkistaminen taas ei ole implementoitu Excelissä. Käytä valmiita LAMBDA-kaavoja (Luku 20) laskeaksesi kertoimen p-arvon t-muunnoksen avulla.\nLAMBDA-kaavoina löytyy myös \\(r\\)-arvon z-muunnoksen tekemiseksi sekä \\(z_r\\)-arvon muuntamiseksi takaisin \\(r\\)-arvoksi. Käytä näitä laskeaksesi luottamusvälin valitsemallasi alfatasolla.\nHuomaa, että tarvitset neljä listattua LAMBDA-funktiota tähän: z-arvon lasku, keskivirheen lasku, luottamusvälin lasku, sekä lasku, joka muuntaa z-arvon takaisin r-arvoksi.\nHuomaa myös, että luottamusvälin laskukaava (KORR.Z.CI) palauttaa kaksirivisen matriisin - ensimmäinen arvo on luottamusvälin yläraja, toinen arvo on alaraja. Jos tarvitset luottamusvälin sarakkeisiin rivien sijaan, laita funktio TRANSPONOI-funktion sisälle.\nKorrelaatiokertoimen laskeminen Excelissä:\n\nHae molemmat muuttujat uusiin sarakkeisiin, suodattaen tyhjät rivit pois parittain:\n\nMuuttuja 1: =SUODATA(muuttuja1_alkuperäinen; (muuttuja1_alkuperäinen &lt;&gt; \"\") * (muuttuja2_alkuperäinen &lt;&gt; \"\")\nMuuttuja 2: =SUODATA(muuttuja2_alkuperäinen; (muuttuja1_alkuperäinen &lt;&gt; \"\") * (muuttuja2_alkuperäinen &lt;&gt; \"\")\nKäytä näitä alueita seuraavissa laskuissa parametreissä muuttuja1 ja muuttuja2\n\nLaske Pearsonin \\(r\\): =PEARSON(muuttuja1; muuttuja2)\nLaske otoskoko \\(n\\): =LASKE(muuttuja1) tai =LASKE(muuttuja2) (koska dataa on yhtä paljon molemmissa, muuttujalla ei ole väliä)\nHae r-suureen kaksihäntäinen todennäköisyys: =KORR.P(r)\nLaske luottamusväli valitsemallesi alfatasolle:\n\nLaske z-arvo: =KORR.Z(r)\nLaske z-arvon keskivirhe: =KORR.Z.SE(n)\nHae luottamusväli z-arvoina: =KORR.Z.CI(z; keskivirhe; alfa)\n\nIlmaise haluamasi alfataso desimaaleissa, esim. 0,05\nFunktio palauttaa dynaamisen matriisin, jolla on kaksi riviä. Ensimmäinen rivi on luottamusvälin yläraja, toinen rivi luottamusvälin alaraja.\n\nMuunna luottamusväli takaisin \\(r\\)-arvoiksi: =KORR.Z.R(luottamusväli#)"
  },
  {
    "objectID": "korrelaatio.html#sec-korrelaatiokertoimen-raportointi",
    "href": "korrelaatio.html#sec-korrelaatiokertoimen-raportointi",
    "title": "12  Korrelaatio",
    "section": "12.5 Korrelaatiokertoimen raportointi",
    "text": "12.5 Korrelaatiokertoimen raportointi\nRaportoi mieluisesti seuraavat tiedot:\n\nPearsonin suure \\(r\\)\nOtoskoko \\(n\\)\nMerkitsevyys \\(p\\)\nLuottamusväli \\(\\text{CI}\\)\n\nKorrelaatiokertoimelle ei tarvitse laskea testisuuretta, koska Pearsonin \\(r\\) on suuremitta itsessään."
  },
  {
    "objectID": "khiinneliö.html#sec-khiin-neliön-malliodotukset",
    "href": "khiinneliö.html#sec-khiin-neliön-malliodotukset",
    "title": "13  Khiin neliö \\(\\chi^2\\)",
    "section": "13.1 Khiin neliön malliodotukset",
    "text": "13.1 Khiin neliön malliodotukset\nKhiin neliö ei riipu yleisistä malliodotuksista. Sen sijaan sillä on kaksi tärkeää omaa odotusta, liittyen riippumattomuuteen sekä odotettuihin arvoihin.\nRiippumattomuudella tarkoitetaan tässä, että khiin neliö voidaan vain laskea ryhmien välisessä rakenteessa. Kahdessa kategoriassa ei siis voi olla samoja vastaajia. Jokaisen kategorian vastaaja tulisi olla uniikki yhdellä muuttujalla.\nSolujen odotettujen arvojen minimimäärä on myös määritelty, jotta khiin neliön testi olisi luotettava. Jos testaat 2*2-rakennetta (eli molemmat muuttujat ovat dikotomisia), yksikään solu ei saisi saada odotetun arvon alle viisi. Jos testaat suurempaa rakennetta, kaikkien odotettujen arvojen tulisi olla yli yhden, ja korkeintaan 20 prosenttia (viidesosa) kaikista odotetuista arvoista saisi olla alle viiden.\nJos vaatimus ei täyty, sinulla on liian vähän dataa jokaisessa solussa laskeaksesi khiin neliön testin. Jos sinulla on useampia kategorioita jollain muuttujalla, voit yrittää yhdistellä niitä - mutta ota huomioon tulkittavuus! Voit myös kokeilla ei-parametrista testiä.\nHuomioi myös, että suurissa otoksissa myös pienet erot voivat johtaa merkitsevään khiin neliön suureeseen. Tarkista aina erojen todelliset koot (prosenteissa tai absoluuttisissa arvoissa), jotta pystyt tulkitsemaan mahdollisen eron käytännön merkityksen."
  },
  {
    "objectID": "khiinneliö.html#sec-khiin-neliön-laskeminen",
    "href": "khiinneliö.html#sec-khiin-neliön-laskeminen",
    "title": "13  Khiin neliö \\(\\chi^2\\)",
    "section": "13.2 Khiin neliön laskeminen",
    "text": "13.2 Khiin neliön laskeminen\nNimetään solu rivien \\(i\\) ja sarakkeiden \\(j\\) mukaan. Todellinen arvo nimetään \\(O_{ij}\\) (engl. observed value) ja odotettu arvo nimetään \\(E_{ij}\\) (engl. expected value).\nTodelliset arvot ovat yksinkertaisesti jokaisen solun esiintymämäärä, eli kuinka monta vastaajaa/yksikköä kuuluvat jokaiseen muuttujayhdistelmään.\nOdotetut arvot lasketaan jokaiselle solulle \\(ij\\) laskukaavalla:\n\\[\nE_{ij} = \\frac{\\text{rivisumma}_i * \\text{sarakesumma}_j}{n}\n\\tag{13.1}\\]\nJokaisen solun \\(ij\\) kohdalla kerrotaan siis ensin solun rivisumma \\(\\sum{}_i\\) solun sarakesummalla \\(\\sum{}_j\\), jonka jälkeen tulos jaetaan kokonaissummalla \\(n\\). Lopputulos on odotettu arvo \\(E_{ij}\\).\n\n\n\nKuva 13.2: Khiin neliön todelliset ja odotetut arvot, esimerkki Excelissä\n\n\nTämän jälkeen khiin neliö lasketaan jokaiselle solulle laskukaavalla:\n\\[\n\\chi^2_{ij} = \\frac{(O_{ij} - E_{ij})^2}{E_{ij}}\n\\tag{13.2}\\]\nJokaisen solun \\(ij\\) kohdalla vähennetään siis ensin solun odotettu arvo \\(E_{ij}\\) solun todellisesta arvosta \\(O_{ij}\\). Tulos nostetaan neliöön, jonka jälkeen arvo jaetaan vielä odotetulla arvolla \\(E_{ij}\\).\nSitten summataan jokaisen solun khiin neliön arvo yhteen, jolloin saadaan khiin neliön suure, \\(\\chi^2\\).\nKhiin neliön suure noudattaa khiin neliön jakaumaa. Todennäköisyys merkitsee siksi todennäköisyyttä saada nähty khiin neliön suure tai isompi, jos populaatiossa khiin neliön arvo pitäisi olla nolla (ei yhteyttä).\nKhiin neliön jakauma määritellään vapausasteilla. Khiin neliön vapausasteet on yksinkertaisesti rivien määrä minus yksi \\(r-1\\), kertaa sarakkeiden määrä minus yksi \\(c-1\\):\n\\[\n\\text{df} = (r - 1)(c - 1)\n\\tag{13.3}\\]\nKhiin neliö voidaan raportoida sellaisenaan, mutta yleensä haluamme myös jonkun mitan siitä, kuinka suuri yhteys muuttujilla näyttäisi olevan. Paras vaihtoehto on tietenkin raportoida alkuperäiset todelliset arvot (tai niiden prosenttiosuudet), koska nämä ovat helpoimmin ymmärrettävissä.\nVaihtoehtoisesti voi myös käyttää Cramérin V-suuretta. V-suure vaihtelee nollasta yhteen, ja osoittaa yhdellä numerolla, kuinka laajasti muuttujat yhteisvaihtelevat. V-suure lasketaan kaavalla:\n\\[\nV = \\sqrt{\\frac{\\chi^2}{(min(r, c)-1)n}}\n\\tag{13.4}\\]\nEnsin haet pienimmän rivi- tai sarakemääristä, ja vähennät siitä yhden. Kerrot tuloksen otoskoolla, eli kaikkien todellisten arvojen summalla. Sitten jaat khiin neliön suureen tällä tuloksella, ja otat laskennan tuloksen neliöjuuren. Lopputulos on Cramérin V-suure.\nCramérin V-suureen tulkinta riippuu vapausasteista. Taulukko alla näyttää raja-arvot tulkinnalle yleisimmille vapausasteille:\n\n\nTaulukko 13.1: Cramérin V-suureen tulkinnan raja-arvot (Cohen 1988).\n\n\nVapausaste\nPieni\nKeski\nSuuri\n\n\n\n\n1\n0,1\n0,3\n0,5\n\n\n2\n0,07\n0,21\n0,35\n\n\n3\n0,06\n0,17\n0,29\n\n\n4\n0,05\n0,15\n0,25\n\n\n5\n0,04\n0,13\n0,22"
  },
  {
    "objectID": "khiinneliö.html#sec-khiin-neliö-excelissä",
    "href": "khiinneliö.html#sec-khiin-neliö-excelissä",
    "title": "13  Khiin neliö \\(\\chi^2\\)",
    "section": "13.3 Khiin neliö Excelissä",
    "text": "13.3 Khiin neliö Excelissä\nKhiin neliö vaatii neljä osa-askelta Excelissä:\n\nTodellisten arvojen taulukko,\nOdotettujen arvojen taulukko,\nKhiin neliön taulukko, ja\nLopputuloslaskut.\n\n\n13.3.1 Todellisten arvojen taulukko\n\nHae muuttujien kategoriat riveihin ja sarakkeisiin:\n\nRivit: =LAJITTELE(AINUTKERTAISET.ARVOT(muuttuja1);;1)\nSarakkeet: =TRANSPONOI(LAJITTELE(AINUTKERTAISET.ARVOT(muuttuja2);;1))\n\nLaske todellisten arvojen määrät soluihin: =LASKE.JOS.JOUKKO(muuttuja1; arvo1; muuttuja2; arvo2)\n\nVoit käyttää arvoja suoraan muuttujien rivi- ja sarakelistauksista. Lukitse tuolloin sarakeviittaus rivimuuttujalle ja riviviittaus sarakemuuttujalle. Jos rivimuuttuja on soluissa C6:C9 ja sarakemuuttuja soluissa D5:H5, viittaa niiden ensimmäisten kategorioiden yhdistelmään arvoilla $C6 ja D$5.\nVedä laskukaavio koko ristiintaulukoinnin alueelle vetotoiminnolla. Jos lukitsit yllä olevalla tavalla, kaikki laskennat pitäisi mennä oikein. Tarkista laskut!\n\nLaske rivi- ja sarakesummat SUMMA-funktiolla.\nLaske kokonaissumma (otoskoko) summaamalla joko rivi- tai sarakesummat yhteen - ei molempia!\n\n\n\n13.3.2 Odotettujen arvojen taulukko\n\nHae taas muuttujien kategoriat riveihin ja sarakkeisiin:\n\nRivit: =LAJITTELE(AINUTKERTAISET.ARVOT(muuttuja1);;1)\nSarakkeet: =TRANSPONOI(LAJITTELE(AINUTKERTAISET.ARVOT(muuttuja2);;1))\n\nLaske odotettujen arvojen määrät soluihin: =(sarakesumma * rivisumma) / kokonaissumma.\n\nVoit jälleen käyttää arvoja rivi- ja sarakelistauksista. Lukitse sarakesummasta rivi, rivisummasta sarake, ja kokonaissummasta molemmat. Jos esim. sarakesummasi ovat alueella D10:H10, rivisummasi alueella I6:I9, ja kokonaissummasi solussa I10, viittaa silloin niihin lukituksilla D$10 (sarakesumma), $I6 (rivisumma) ja $I$10 (kokonaissumma.\nVedä laskukaavio koko ristiintaulukoinnin alueelle. Jos lukitsit yllä olevalla tavalla, kaiken pitäisi taas olla oikein. Tarkista laskut!\n\n\n\n\n13.3.3 Khiin neliön taulukko\n\nHae vielä kerran muuttujien kategoriat riveihin ja sarakkeisiin:\n\nRivit: =LAJITTELE(AINUTKERTAISET.ARVOT(muuttuja1);;1)\nSarakkeet: =TRANSPONOI(LAJITTELE(AINUTKERTAISET.ARVOT(muuttuja2);;1))\n\nLaske jokaiselle solulle oma khiin neliön arvo: =(todellinen_arvo - odotettu_arvo) ^ 2 / odotettu_arvo\n\nEt tarvitse lukita mitään.\nVedä laskukaavio koko ristiintaulukoinnin alueelle.\n\n\n\n\n13.3.4 Lopputuloslaskut\n\nLaske khiin neliön suure: =SUMMA(khiin_neliön_taulukko)\nLaske otoskoko: =kokonaissumma (ei sinänsä tarpeellista, mutta taulukoiden lukeminen on helpompaa jos kaikki tarvittavat tilastot löytyvät samasta paikasta)\nLaske alle viiden odotettujen arvojen määrä: =SUMMA(JOS(odotetut_arvot_taulukko &lt; 5; 1; 0)). Voit myös laskea niiden prosenttimäärän: =alle_viisi/LASKE(odotetut_arvot_taulukko)%\nLaske myös alle yhden odotettujen arvojen määrä: =SUMMA(JOS(odotetut_arvot_taulukko &lt; 1; 1; 0)). Voit jälleen laskea niiden prosenttimäärän: =alle_yhden/LASKE(odotetut_arvot_taulukko)%\nLaske rivien ja sarakkeiden määrät. Voit tehdä tämän käsin - näihin lukuihin viittaaminen helpottaa seuraavia laskukaavoja hieman.\nLaske khiin neliön vapausasteet: =(rivimäärä - 1) * (sarakemäärä - 1)\nHae khiin neliön suureen todennäköisyys: =CHINELIÖ.JAKAUMA.OH(khiin_neliö; vapausasteet)\nLaske Cramérin V-suure: =NELIÖJUURI(khiin_neliö / ((MIN(rivimäärä; sarakemäärä) - 1) * otoskoko))"
  },
  {
    "objectID": "khiinneliö.html#sec-khiin-neliön-raportointi",
    "href": "khiinneliö.html#sec-khiin-neliön-raportointi",
    "title": "13  Khiin neliö \\(\\chi^2\\)",
    "section": "13.4 Khiin neliön raportointi",
    "text": "13.4 Khiin neliön raportointi\nKhiin neliön testistä raportoidaan mieluisesti seuraavat tiedot:\n\nTestisuure \\(\\chi^2\\)\nVapausasteet \\(\\text{df}\\)\nP-arvo \\(p\\)\nKuinka moni odotettu arvo on alle 1 tai alle 5 (ks. Alaluku 13.1)\nJos laskettu: Cramérin V-suure \\(V\\)\n\nCramerin V-suure voidaan tulkita jokseenkin samoin kuin Cohenin \\(\\hat{d}\\) tai Pearsonin \\(r\\), mutta tulkinta riippuu osittain vapausasteista:\n\n\nTaulukko 13.2: Cramerin V:n tulkinta\n\n\nVapausaste\nPieni koko\nKeskikokoinen\nSuuri koko\n\n\n\n\n1\n0,1\n0,3\n0,5\n\n\n2\n0,07\n0,21\n0,35\n\n\n3\n0,06\n0,17\n0,29\n\n\n4\n0,05\n0,15\n0,25\n\n\n5\n0,04\n0,13\n0,22\n\n\n\n\nYleensä kannattaa myös jatkoanalysoida mitkä kategoriat eroavat toisistaan, esimerkiksi post hoc-testeillä. Voit myös tarkastaa solujen prosenttiosuuksia ja raportoida isoimmat erot, mutta tämä ei ole yhtä luotettava menetelmä kuin virallinen testaus.\n\n\n\n\n\n\nEsimerkki khiin neliön raportoinnista\n\n\n\nProntoon kirjatuissa asuntopaloissa havaittiin suuri, merkitsevä yhteys rakennuksen riskiluokituksen ja palovaroittimen toiminnan välillä (\\(\\chi^2 = 29.3\\), \\(\\text{df} = 9\\), \\(p = 0.0006\\), \\(V = 0.22\\)). Riskiluokkaan 1 kuuluvista rakennuksista jopa 56 prosentilla puuttui palovaroitin, kun vastaava arvo muissa riskiluokissa oli 18 - 33 prosenttia. Palovaroittimen toiminta oli harvinaisinta riskiluokka 4:ssä (7 %). Kaikki odotetut arvot ylittivät yhden, mutta kolme solua (19 %) olivat alle viiden. Tulokset ovat siten tulkittavuuden rajalla, ja voivat olla väärällisiä.\n\n\n\n\n\n\nCohen, Jacob. 1988. Statistical power analysis for the behavioral sciences. 2nd ed. Hillsdale, NJ: Erlbaum."
  },
  {
    "objectID": "excelinperusteet.html#sec-arvotyypit",
    "href": "excelinperusteet.html#sec-arvotyypit",
    "title": "14  Excelin perusteet",
    "section": "14.1 Arvotyypit",
    "text": "14.1 Arvotyypit\nExcelissä on neljä alkeellista arvo- tai datatyyppiä: numerot, teksti, loogiset ja virheet.\nNumerodata on, kuten nimi ehdottaa, numeroita. Ne voivat olla desimaalilukuja (esim. 0.5), kokonaislukuja (13), prosentteja (15%), päivämääriä (16/03/2005) tai jopa puhelinnumeroita (0501234567). Koska Exceliä ei sinänsä kiinnosta millainen numeroarvo on kyseessä, voi joskus sattua hassuja odottamattomuuksia. Excel antaa esimerkiksi sinun ynnätä päivämäärän ja prosentin yhteen - mutta mitä tulos on, sen tietää vain Excel itse.\nTekstidata on ihmisluettavaa tekstiä, kuten lauseita, sanoja, merkkejä tai fyysisiä osoitteita. Näille löytyy omat työkalut Excelissä, joten pystyt myös käsittelemään tekstidataa koneella Excelissä.\nLoogisia arvoja tai totuusarvoja ovat arvot TOSI ja EPÄTOSI. Näitä käytetään paljon Excelissä, myöskin funktioiden sisällä, joten niiden tunnistaminen on tärkeää. Jos yrität ynnätä loogisia arvoja yhteen, Excel yleensä pakottaa ne numeromuotoon: TOSI = 1, EPÄTOSI = 0. Loogisille arvoille löytyy neljä perustoimintoa: JA, TAI, EHDOTON.TAI, EI. Näistä lisää alaluvussa 14.3.\nVirhearvot ovat Excelin erikoisuus. Jos Excel tunnistaa jonkun laskuvirheen tai muun teknisen virheen, se palauttaa yleensä virhearvon. Näitä voi myös itse tuottaa virhearvofunktioilla, jos siihen on tarvetta. Virhearvot ovat:\n\n#NIMI? Soluviittaus ei ole oikein, kirjoitusvirhe funktiossa tai puuttuvat lainausmerkit.\n#JAKO/0 Yrität jakaa jonkun numeron nollalla, mikä ei ole mahdollista.\n#VIITE! Viittaus menee jotenkin pieleen.\n#NUMERO! Arvo, jonka Excel yrittää laskea, on liian iso yhdelle solulle. Voi myös esiintyä virheellisesti kirjoitetussa funktiossa.\n#N/A Voit käyttää tätä arvoa itse, jos haluat Excelin hyppäävän yli jonkun solun tilapäisesti. Joskus Excel myös automaattisesti korvaa tämän arvon jollain muulla. Ole siis varovainen sen käytön kanssa!\n#ARVO! Yrität tehdä jotain arvotyypille, jota sille ei voi tehdä. Esimerkiksi ynnäät tekstiä ja numeroita yhteen.\n#TYHJÄ! Yrität hakea kahden matriisin risteämiskohtia, mutta sellaista ei ole. Esiintyy myös jos merkitset useamman solualueen ilman puolipilkkua välissä, sekä joissain muissa tilanteissa."
  },
  {
    "objectID": "excelinperusteet.html#sec-arvojen-manipulointi-excelissä",
    "href": "excelinperusteet.html#sec-arvojen-manipulointi-excelissä",
    "title": "14  Excelin perusteet",
    "section": "14.2 Arvojen manipulointi Excelissä",
    "text": "14.2 Arvojen manipulointi Excelissä\n“Manipulointi” voi kuulostaa pahaenteiseltä, mutta sanalla tarkoitetaan vain arvojen muokkaamista, muuttamista ja hyödyntämistä laskennoissa.\nExcelin operaattorit voidaan jakaa neljään kategoriaan: aritmeettiset, vertailevat, tekstiä yhdistävät ja viittausoperaattorit. Alla olevassa taulukossa selitetään kaikki operaattorit ja niiden toiminnat.\n\n\nTaulukko 14.1: Excelin operaattorit\n\n\n\n\n\n\n\nMerkki\nMerkitys\nEsimerkki\n\n\n\n\nAritmeettiset operaattorit\n\n\n\n\n+ (plus)\nYnnääminen\n2 + 3 = 5\n\n\n- (minus)\nVähentäminen\n2 - 5 = -3\n\n\n* (tähti)\nKertominen\n4 * 2 = 8\n\n\n/ (vinoviiva)\nJakaminen\n8 / 4 = 2\n\n\n% (prosentti)\nProsentti\n20%\n\n\n^ (karetti)\nPotenssi\n5 ^ 2 = 25\n\n\nVertailevat operaattorit\n\n\n\n\n= (yhtäläisyys)\nYhtä kuin\n1 = 2 (epätosi)\n\n\n&gt; (suuruus)\nSuurempi kuin\n5 &gt; 1 (tosi)\n\n\n&lt; (pienuus)\nPienempi kuin\n6 &lt; 9 (tosi)\n\n\n&gt;= (suuruus ja yhtäläisyys)\nSuurempi tai yhtä kuin\n1 &gt;= 2 (epätosi)\n\n\n&lt;= (pienuus ja yhtäläisyys)\nPienempi tai yhtä kuin\n6 &lt;= 6 (tosi)\n\n\n&lt;&gt; (pienuus ja suuruus)\nEi yhtä kuin / eri kuin\n7 &lt;&gt; 9 (tosi)\n\n\nTekstiä yhdistävät operaattorit\n\n\n\n\n& (ampersandi)\nYhdistää kaksi tekstiarvoa yhdeksi. Ei lisää välilyöntejä tai muita merkkejä väliin!\n\"Pelastus\"&\"laitos\" = \"Pelastuslaitos\"\n\n\nViiteoperaattorit\n\n\n\n\n: (kaksoispiste)\nSolualue\nA1:A4 = A1, A2, A3, A4\n\n\n; (puolipilkku)\nYhdistää kaksi solualuetta yhdeksi\nA1:A3;B1:B3 = A1, A2, A3, B1, B2, B3\n\n\n(välilyönti)\nHakee kahden solualueen yhteisen alueen viitteen\nA1:D1 C1:C4 = C1 (ainoa solu, joka löytyy molemmista janoista)\n\n\n# (risuaita)\nViittaa dynaamiseen matriisiin\nA1# = Niin monta solua, kuin dynaaminen funktio solussa A1 tuottaa\n\n\n! (huutomerkki)\nIlmaisee solualueen sijaitsevan jossain muualla\nTaul1!A1 hakee solun A1 työlehtiöstä Taul1, vaikka olisit työlehtiössä Taul4.\n\n\n\n\nNäiden lisäksi Excelissä voi käyttää sulkuja ( ) laskentajärjestyksen määrittelyyn. Tämä on erittäin suositeltavaa, sillä Excel ei aina noudata perinteistä laskentajärjestystä! Excel laskee vasemmalta oikealle, tietyn suosiojärjestyksen mukaan. Voit kuitenkin aina itse määritellä järjestyksen suluilla.\nAritmeettisia ja vertailevia operaattoreita käytetään kuten matematiikassa yleensä. Huomioi kuitenkin eri-kuin-operaattori &lt;&gt;, joka muotoillaan eri tavalla kuin monessa muussa kontekstissa.\nKun määrittelet soluun jotain laskettavaksi, eteen tulee aina yhtäläisyysmerkki =. Tämä kertoo Excelille, että seuraavaksi lasketaan jotain.\nHuomaa vielä, että viiteoperaattort voivat toimia hieman eri tavoin riippuen käyttökontekstista. Esimerkkinä puolipilkku: puolipilkkua käytetään funktioiden parametrien erittelyssä (ks. alla) suomenkielisessä Excelissä, jolloin se ei yhdistä matriisialueita funktion sisällä."
  },
  {
    "objectID": "excelinperusteet.html#sec-loogisten-ehtojen-totuustaulukot",
    "href": "excelinperusteet.html#sec-loogisten-ehtojen-totuustaulukot",
    "title": "14  Excelin perusteet",
    "section": "14.3 Loogisten ehtojen totuustaulukot",
    "text": "14.3 Loogisten ehtojen totuustaulukot\nKun käsittelemme loogisia ehtoja, voimme hyödyntää niin sanottuja totuustaulukoita. Nämä kertovat meille, mikä lopputulos on kun kaksi totuusarvoa yhdistetään tietyllä ehdolla.\nJA-ehto täyttyy, kun molemmat totuusarvot ovat TOSI. Sen totuustaulukko on:\n\n\nTaulukko 14.2: JA-ehdon totuustaulukko\n\n\nJA-ehto\na = EPÄTOSI\na = TOSI\n\n\nb = EPÄTOSI\nEPÄTOSI\nEPÄTOSI\n\n\nb = TOSI\nEPÄTOSI\nTOSI\n\n\n\n\nTAI-ehto täyttyy, kun jompikumpi totuusarvoista on TOSI (tai molemmat). Sen totuustaulukko on:\n\n\nTaulukko 14.3: TAI-ehdon totuustaulukko\n\n\nTAI-ehto\na = EPÄTOSI\na = TOSI\n\n\nb = EPÄTOSI\nEPÄTOSI\nTOSI\n\n\nb = TOSI\nTOSI\nTOSI\n\n\n\n\nEHDOTON.TAI-ehto täyttyy, kun jompikumpi totuusarvoista on TOSI (mutta ei molemmat!). Sen totuustaulukko on:\n\n\nTaulukko 14.4: EHDOTON.TAI-ehdon totuustaulukko\n\n\nEHDOTON.TAI-ehto\na = EPÄTOSI\na = TOSI\n\n\nb = EPÄTOSI\nEPÄTOSI\nTOSI\n\n\nb = TOSI\nTOSI\nEPÄTOSI\n\n\n\n\nEI-ehto täyttyy, kun annettu ehto on EPÄTOSI. Toisin sanoen, tämä ehto kääntää totuusarvon toisinpäin. Sen totuustaulukko on:\n\n\nTaulukko 14.5: EI-ehdon totuustaulukko\n\n\nEI-ehto\na = EPÄTOSI\na = TOSI\n\n\n\nTOSI\nEPÄTOSI"
  },
  {
    "objectID": "excelinperusteet.html#sec-solujen-muokkaaminen",
    "href": "excelinperusteet.html#sec-solujen-muokkaaminen",
    "title": "14  Excelin perusteet",
    "section": "14.4 Solujen muokkaaminen",
    "text": "14.4 Solujen muokkaaminen\nJos klikkaat mitä tahansa solua, solun ympärille syntyy vihreä valintalaatikko. Voit valita useamman solun vetämällä hiiren solujen yli, jolloin Excel maalaa kaikki valitsemasi solut tummanharmaalla ja osoittaa solujen valinnan suuremmalla valintalaatikolla.\nVoit myös valita soluja näppäimistökomennoilla. Nämä ovat erittäin hyödyllisiä varsinkin tilanteissa, joissa haluat valita suuren määrän soluja kerralla (esim. 400 riviä ja 15 saraketta - kyllä, tämä tilanne tulee helposti vastaan!). Komennot ovat:\n\nNuolinäppäimet Ylös, Alas, Vasen ja Oikea: Siirry solualueella nuolen osoittamaan suuntaan.\nShift + Nuolinäppäimet: Lisää seuraava solu nuolen osoittamassa suunnassa valintaasi.\nCtrl + Nuolinäppäimet: Siirry seuraavaan soluun nuolen osoittamassa suunnassa, jossa on tietoja.\n\nJos kaikki solut nuolen osoittamassa suunnassa ovat tyhjiä, Excel hyppää taulukon maksimirajaan (rivi 1 048 576, sarake XFD).\nJos nykyisessä valitussa solussa on dataa, Excel siirtyy viimeiseen soluun nuolen osoittamassa suunnassa, jossa on dataa. Jos esim. olet laittanut numeroita soluihin A1, A2 ja A3, valitset solun A1 ja painat Ctrl + Alas, Excel hyppää soluun A3, koska se on viimeinen alla oleva solu josta löytyy dataa. Jos painat saman yhdistelmän uudelleen, Excel hyppää seuraavaan soluun, josta löytyy dataa. Jos sellaista ei ole, Excel hyppää viimeiselle mahdolliselle riville taulukossa.\nJos nykyisessä valitussa solussa ei ole dataa, Excel siirtyy seuraavaan soluun nuolen osoittamassa suunnassa, jossa on dataa - tai viimeiselle mahdolliselle riville, jos dataa ei ollenkaan esiinny.\n\nShift + Ctrl + Nuolinäppäimet: Lisää kaikki dataa sisältävät solut nuolen osoittamassa suunnassa valintaan.\n\nJos haluat valita ison taulukkoalueen kerralla, tämä on erinomainen komento. Sen sijaan, että valitset solun jostain taulukon nurkasta ja vedät hiiren vastakkaiseen nurkkaan, voit valita yhden nurkan, painaa Shift + Ctrl + (ensimmäinen suunta, josta löytyy dataa) ja sitten Shift + Ctrl + (toinen suunta, josta löytyy dataa). Tämä valitsee automaattisesti koko taulukon!\n\n\nVoit muokata solujen sisältöä klikkaamalla solua ja aloittamalla kirjoittamisen. Voit myös tuplaklikata solua, jolloin näet vilkkuvan kirjoittamiskursorin solussa.\nSolun sisältöä voi myös muokata taulukkoalueen yläpuolela olevata funktioalueesta. Funktioalueen kätevänä osana on, että voit laajentaa sitä haluamasi kokoon. Vie hiiren osoitin funktioalueen alareunalle, jolloin osoitin muuttuu veto-osoittimesi. Vedä sitten funktioalue haluamasi kooksi. Excel muistaa määrittelemäsi koon jokaiselle työkirjalle erikseen. Voit pienentää funktioalueen takaisin yhdeksi riviksi, tai laajentaa se yhdestä rivistä määittelemääsi kokoon, painamalla pientä karetti-ikonia funktioalueen oikeassa päädyssä.\nFunktioalueella voit myös rivittää kirjoittamasi funktiot/koodin. Kun kirjoitat tekstiä funktioalueelle, pidä Alt-näppäintä pohjassa ja paina Enter, jolloin saat rivilyönnin. Excel ei välitä rivilyönneistä funktion sisällä, joten voit vapaasti rivittää funktiosi haluamaasi rivirakenteeseen. Tämä voi olla hyödyllistä jos kirjoitat paljon sisäisiä funktioita (eli funktion, joka sisältää funktion, joka sisältää…), koska niiden lukeminen voi käydä nopeasti hyvin hankalaksi."
  },
  {
    "objectID": "excelinperusteet.html#sec-viittaaminen-ja-osoitteet",
    "href": "excelinperusteet.html#sec-viittaaminen-ja-osoitteet",
    "title": "14  Excelin perusteet",
    "section": "14.5 Viittaaminen ja osoitteet",
    "text": "14.5 Viittaaminen ja osoitteet\nYksinkertaisimmillaan viittaaminen toiseen soluun onnistuu Excelissä samoin kuin yleisen laskennan kirjoittaminen.\n\n\n\n\n\n\n\n(a) Arvot näkyvissä\n\n\n\n\n\n\n\n\n\n(b) Kaavat näkyvissä\n\n\n\n\nKuva 14.1: Viittaaminen\n\n\nKuvan 14.1 (b) solussa B1 tehdään suora viittaus solun A1 sisältöön: =A12. Excel osaa silloin täyttää solun B1 solun A1 sisällöllä, mitä tahansa se on.2 Voit asettaa kaavat näkyville tai pois näkyvistä kohdasta Kaavat &gt; Näytä kaavat.\nVittaukset voivat olla pitkäkin ketju - B1 voi viitata A1:een, joka viittaa C4:ään, joka viittaa jonnekin muualle, ja niin eteenpäin. On kuitenkin suositeltavaa pitää viittausketju lyhyenä, koska sen seuraaminen voi olla hankalaa ketjun pidentyessä.\nKaksoispisteillä : voit viitata solualueeseen. Tällöin Excel osaa hakea kaikki solut ensimmäisen ja toisen soluviittauksen välillä. Esimerkissä solussa C1 on summafunktio, jonka parametriksi on asetettu alue A1:A3. Excel hakee silloin kaikki arvot soluissa {A1, A2, A3}3, ja palauttaa ne summafunktiolle. Summafunktio laskee sitten palautetut solut yhteen, ja palauttaa lopputuloksen.3 Voit määritellä Excelissä arvojanan käyttäen aaltosulkeita { }. Tämä on hyödyllistä, jos haluat esimerkiksi kokeilla jotain kaavaa tilapäisellä tiedolla, mutta et jostain syystä voi lisätä tietoa soluihin ja viitata niihin. Käytän aaltosulkeita tässä kirjassa sekä Excelin muodossa että matemaattisena merkintänä, mutta tulkinta on aina sama: arvot sulkujen välillä ovat yksiulotteinen matriisi, eli lista arvoja.\nEsimerkkikuvassa solussa D1 on käytetty JAKOJ-funktiota, joka palauttaa jonkun jakolaskun jäännöksen. Sen ensimmäinen parametri on jakolaskun jaettava luku ja toinen parametri on laskun jakaja. Koska funktio viittaa soluihin A3; A1, Excel ajaa funktion asetuksilla =JAKOJ(7; 5), jolloin tulokseksi tulee 2.\nViittaaminen voidaan siis ymmärtää eräänlaisena osoitteiden käyttönä. Jokaisella solulla on oma osoite, joka merkitään solun sarakekirjaimen ja rivinumeron avulla: solu B7 löytyy sarakkeesta B, riviltä 7."
  },
  {
    "objectID": "excelinperusteet.html#sec-vetotoiminto",
    "href": "excelinperusteet.html#sec-vetotoiminto",
    "title": "14  Excelin perusteet",
    "section": "14.6 Vetotoiminto",
    "text": "14.6 Vetotoiminto\nJos valitset minkä tahansa solun taulukkoalueella, huomaat, että solun ympäröivän vihreän laatikon alaoikeassa nurkassa on pieni neliö. Tätä voidaan kutsua vetotoiminnoksi.\nVetotoiminnolla voit monistaa kyseisen solun tietoja useampaan soluun. Jos asetat luvun 1 soluun A1, valitset solun, pidät hiirenpainiketta pohjassa vetotoiminnon päällä ja vedät alaspäin, Excel täyttää kaikki ylivedetyt solut samalla arvolla 1. Näet tämän samaan aikaan kun vedät pienestä tekstiruudusta hiiriosoittimen oikealla puolella.\nVetotoiminnon erikoisuus on kuitenkin, että se pystyy automaattisesti muuttamaan arvoja tietyn logiikan mukaan. Jos asetat luvun 1 soluun A1 ja luvun 2 soluun A2, valitset molemmat solut ja lähdet vetämään alaspäin vetotoiminnosta, Excel jatkaa numerosarjaa luvuilla 3, 4, 5, ja niin edespäin!\nTämä toimii oikeastaan millä tahansa datalla, ei vain yksinkertaisella numerosarjalla tai edes vain numeroilla. Excel tulkitsee automaattisesti, millainen datasarja on kyseessä (eri numerosarjat, fyysiset katuosoitteet, kuukaudet…) ja täyttää alueen sen mukaan4.4 Joskus tämä menee pieleen erittäin hauskasti. Excelillä oli ennen taipumusta automaattitäyttää kuukaudet tekstin mukaan: jos asetit soluihin January ja February, seuraaviksi arvoiksi Excel ehdotti Maruary, Apruary ja Mayruary. Käytä harkiten!\nVetotoiminto toimii myös viitteillä. Jos solussa A1 on viittaus toiseen soluun, esim. =B1, ja vedät solun tietoja alaspäin, Excel muuttaa viittauksen aina rivin mukaan: soluun A2 tulee =B2, soluun A3 tulee =B3, ja niin edespäin. Sama koskee sarakkeita.\nJos haluat välttää vetotoiminnon viittausmuutoksia, voit käyttää lukitustoimintoa."
  },
  {
    "objectID": "excelinperusteet.html#sec-lukitustoiminto",
    "href": "excelinperusteet.html#sec-lukitustoiminto",
    "title": "14  Excelin perusteet",
    "section": "14.7 Lukitustoiminto",
    "text": "14.7 Lukitustoiminto\nLukitustoiminto on solujen viittauksille määrätty toiminto, joka toimii operaattorilla $. Lukitusoperaattori kertoo Excelille, ettei sen tule siirtää viittausta jos solun tieto kopioidaan toiseen soluun tai monistetaan vetotoiminnolla.\nLukitus tehdään erikseen riveille ja sarakkeille:\n\n=$A$1 lukitsee sekä sarakkeen että rivin. Jos tieto kopioitaisiin toiseen soluun tai monistettaisiin vetotoiminnolla, viittaus olisi aina soluun A1.\n=$A1 lukitsee sarakkeen, mutta ei riviä. Jos vetäisit tämän tiedon vasemmalle, kaikki pysyisi samana (koska vain sarake muuttuu, ja sarake on tässä tilanteessa lukittu). Jos vetäisin tiedon alaspäin, rivinumerointi kuitenkin muuttuisi (koska riviä ei olla lukittu).\n=A$1 lukitsee rivin, mutta ei saraketta. Tässä tapahtuisi päinvastaisesti kuin yllä olevassa esimerkissä: sarake voi vaihtua jos siirryt vasemmalle/oikealle, mutta rivi ei voi vaihtua jos siirryt ylöspäin/alaspäin.\n=A1 ei lukitse mitään. Sekä rivi- että sarakeosoite muuttuu, kun kopioit tai vedät solun tiedot muualle.\n\nLukitus on erittäin hyödyllistä tilastollisessa analyysissa. Usein haluat laskea jonkun laskutoiminnon useammalle riville tai sarakkeelle, mutta osa laskutoiminnosta pysyy aina samana soluviittauksena. Voit silloin lukita ne soluviittaukset, jotka eivät tulisi muuttua, ja jättää muut auki, jolloin varmistat funktion toimivuuden kaikissa soluissa.\nMuista aina tarkistaa kopioinnin/vetomonistuksen kaavion oikeellisuus!"
  },
  {
    "objectID": "excelinperusteet.html#sec-funktiot-teoria",
    "href": "excelinperusteet.html#sec-funktiot-teoria",
    "title": "14  Excelin perusteet",
    "section": "14.8 Funktiot",
    "text": "14.8 Funktiot\nExcelin laskennat tehdään funktioilla. Funktio on vähän kuin tehdas, joka ottaa sisään jonkun raakamateriaalin (arvon), tekee sille jotain (laskennan tai muunnoksen), ja sylkäisee ulos uuden tuotteen (uuden arvon).\nFunktio aloitetaan aina yhtäsuuruusmerkillä =. Sen jälkeen tulee funktion nimi ISOILLA KIRJAIMILLA, esim. SUMMA tai AINUTKERTAISET.ARVOT. Jos funktiossa on useampi sana nimessä, ne erotellaan pisteellä .\nFunktion lopussa on sulut (). Näiden sisälle asetetaan funktion parametrit, eli määritellään, mille arvolle jotain tulisi tehdä sekä muita funktion asetuksia.\nKun funktio suoritetaan, voidaan sanoa että funktio kutsutaan. Kun funktio on kutsuttu, se palauttaa jonkun arvon.\nEsimerkkinä voidaan ottaa summafunktio:\n=SUMMA(A1:A4)\nSummafunktio ottaa yhden parametrin, jota voidaan kutsua alue-nimellä. Tämä parametri osoittaa funktiolle, mikä solualue pitäisi summata yhteen. Yllä olevassa esimerkissä tämä on määritelty alueeksi A1:A4, eli kaikki solut A1:n ja A4:n väliltä: A1 + A2 + A3 + A3.\nFunktioihin voi syöttää joko suoran arvon tai viittauksen toiseen soluun, jossa on sopiva arvo. Jotkut funktiot, kuten summafunktio, ottavat matriisin parametrinä, jolloin määritellään useampi solu. Toiset, kuten =ONVIRH(), ottavat vain yhden arvon, eli yhden solun. Jotkut funktiot eivät ota mitään parametrejä, kuten funktio TOSI() (joka palauttaa totuusarvon TOSI, eli 1)."
  },
  {
    "objectID": "excelinperusteet.html#sec-dynaamiset-matriisit",
    "href": "excelinperusteet.html#sec-dynaamiset-matriisit",
    "title": "14  Excelin perusteet",
    "section": "14.9 Dynaamiset matriisit",
    "text": "14.9 Dynaamiset matriisit\nExcelin O365-versiossa uutena toimintona ovat dynaamiset matriisit. Vaikka nimi kuulostaakin hieman vaikealta, näiden käyttö on aika yksinkertaista.\nDynaaminen matriisi on tulos, jonka kaava on asetettu vain yhteen soluun, mutta joka levittyy useamman solun ylitse. Esimerkkinä voidaan käyttää SUODATA-funktiota. Funktio ottaa data-alueen sekä jonkun ehdon, ja palauttaa kaikki solut data-alueelta joiden rivit täyttävät kyseisen ehdon. Tämä tarkoittaa, että funktio voi palauttaa erikokoisia matriiseja, riippuen ehdosta.\nEnnen vanhaan, Excelissä piti määritellä, kuinka suurelle alueelle matriisi palautetaan. Dynaamisten matriisien myötä näin ei enää ole! Yllä kuvailtu SUODATA-funktio palauttaa nyt niin suuren matriisin, kuin tarvitaan.\nDynaamisissa matriiseissa erikoisuus on, että matriisin palauttava funktio löytyy vain ensimmäisestä solusta (ylävasemmasta solusta, jos kyseessä on kaksiulotteinen matriisi; ylimmästä solusta, jos kyseessä on rivimatriisi; vasemmanpuolisesta solusta, jos kyseessä on sarakematriisi).\n\n\n\n\n\n\n\n(a) Arvot näkyvissä\n\n\n\n\n\n\n\n\n\n(b) Kaavat näkyvissä\n\n\n\n\nKuva 14.2: Dynaamiset matriisit\n\n\nKuvassa 14.2 esiintyy kaksi saraketta, joissa on alkuperäisiä arvoja. A-sarakkeessa arvot vaihtelevat yhden ja kymmenen välillä, ja B-sarakkeessa arvot ovat joku arvoista 0, 1, -1. Soluun D1 olen lisännyt SUODATA-funktion. Funktio ottaa kaikki arvot alueella A1:A10, ja palauttaa ne rivit, joiden vastaava arvo alueella B1:B10 ei ole -1.\nFunktio palauttaa rivimatriisin, jossa on vähemmän rivejä kuin alkuperäisissä sarakkeissa - koska minähän suodatin pois kaikki joiden B-matriisin arvo on -1. Jos kuitenkin katsoo miten kaava esiintyy (Kuva 14.2 (b)), huomaa, että kaava on kirjoitettu vain ensimmäiseen soluun, D1. Koska SUODATA-funktio palauttaa dynaamisen matriisin, funktio levittyy tarvitsemalle alueelleen - tämän tunnistaa kuvasta haalean sinisestä laatikosta.\nDynaamiset matriisit ovat erittäin tehokkaita, koska niiden avulla et tarvitse etukäteen tietää, kuinka suurelle alueelle matriisin tulisi levittäytyä.\nDynaamisilla matriiseilla on ominaisvirhe: #LEVITTYMINEN! Tämä voi esiintyä mm. jos levittymisalueella on jokin arvo solussa, mikä estää levittymisen. Dynaamiset matriisit toimivat vain, jos koko levittymisalue on tyhjä!"
  },
  {
    "objectID": "excelinkäyttöliittymä.html#sec-perusnäkymä",
    "href": "excelinkäyttöliittymä.html#sec-perusnäkymä",
    "title": "15  Excelin käyttöliittymä",
    "section": "15.1 Perusnäkymä",
    "text": "15.1 Perusnäkymä\nTyökirja on Excel-tiedosto, joka sisältää kaikki analyysisi ja tietosi. Avaamalla tyhjän työkirjan pääset Excelin perusnäkymään (Kuva 15.2).\n\n\n\nKuva 15.2: Excelin perusnäkymä\n\n\nPerusnäkymä voidaan jakaa kolmeen osaan, ylhäältä alas. Ylimpänä löydät navigointipalkin, joka on jaettu useaan eri välilehteen. Välilehtien määrä voi vaihdella riippuen Excel-versiostasi ja asennetuista lisäosista, mutta sinulla on ainakin seuraavat välilehdet: Aloitus, Lisää, Sivun asettelu, Kaavat, Tiedot, Tarkista, Näytä ja Ohje. Välilehdet muuttavat, mitä työkaluja näet navigointipalkissa.\nNavigointipalkin alla löydät työlehtiönäkymän. Excelissä tietoa käsitellään lehtiömuodossa, joka jakaa sivun riveihin ja sarakkeisiin. Rivit ovat numeroituna yhdestä ylöspäin, ja sarakkeet aakkosjärjestyksessä A:sta Z:aan. Z:an jälkeen tulee AA, AB, AC ja niin eteenpäin. Tällä alueella tulet näkemään datasi, ja teet myös kaikki laskutoimintosi, grafiikkasi ja muut taulukkosi. Näet myös funktioalueen taulukkoalueen yläpuolella (heti navigointipalkin alla), johon voit kirjoittaa solutietoja jos et halua kirjoittaa suoraan soluun.\nVoit vapaasti muokata rivien ja sarakkeiden kokoa näytöllä. Voit tehdä tämän siirtämällä hiiren sarakkeen/rivin rajalle niiden nimialueella (alaraja riveille, oikea raja sarakkeille) ja vetää siitä haluamaasi suuntaan. Voit myös oikeanäpäyttää rajaa, valita Sarakkeen leveys... (sarakkeille) tai Rivikorkeus... (riveille), ja kirjoittaa haluamasi koko ruutuun.\nVoit piilottaa rivejä tai sarakkeita näkyvistä. Oikeanäpäytä piilotettavan rivin tai sarakkeen nimeä ja valitse Piilota. Piilotetut rivit/sarakkeet pitävät osoitteensa, ja kaikki viittaukset niihin toimivat kuten aikaisemmin. Huomaat piilotuksen siitä, että rivien/sarakkeiden välissä on kaksi rajaviivaa yhden sijaan. Saat pilotetun rivin/sarakkeen takaisin esille oikeanäpäyttämällä näitä kahta rajaviivaa ja valitsemalla Näytä.\nTyölehtiönäkymän alla on taulukonvalitsin, josta näet kaikki työlehtiöt, jotka sinulla on. Tyhjässä työkirjassa on yksi lehtiö, Taul1, mutta voit laatia uusia lehtiöitä painamalla +-merkkiä viimeisen lehtiön nimen vieressä.\nOikeaklikkaamalla työlehtiön nimeä saat esille lehtiön muokkausmenun (Kuva 15.3).\n\n\n\nKuva 15.3: Työlehtiön muokkausmenu\n\n\nMuokkausmenusta löytyy seuraavat kätevät valinnat:\n\nPoista Poista valittu työlehtiö.\nNimeä uudelleen Muuta valitun työlehtiön nimeä\nSiirrä tai kopioi... Avaa menun, jossa voit vaihtaa lehtiöiden järjestystä, sekä luoda kopion olemassa olevasta lehtiöstä. Voit myös siirtää ja kopioida lehtiöitä avointen työkirjojen välillä, jos sinulla on auki useampi kuin yksi työkirja.\nTaulukonvalitsimen väri Vaihda työlehtiön väri taulukonvalitsimessa. Voi auttaa, jos sinulla on monia työlehtiöitä etkä pysy kärryillä niistä.\nPiilota ja Näytä... Voit piilottaa työlehtiön näkyvistä. Piilotetut lehtiöt löytyvät Näytä...-toiminnosta, josta voit tuoda ne takaisin näkyville. Toiminnot eivät poista lehtiöitä."
  },
  {
    "objectID": "excelinkäyttöliittymä.html#sec-navigointipalkin-työkalut",
    "href": "excelinkäyttöliittymä.html#sec-navigointipalkin-työkalut",
    "title": "15  Excelin käyttöliittymä",
    "section": "15.2 Navigointipalkin työkalut",
    "text": "15.2 Navigointipalkin työkalut\nTässä luvussa käydään läpi kaikki tärkeimmät navigointipalkin työkalut. Tulet käyttämään joitain näistä useasti, joten yritä oppia ulkoa tärkeimpien toimintojen sijainnit. Tekemällä oppii!\n\n15.2.1 Aloitus-välilehti\nAloitus-välilehdeltä löydät yleisimmät tekstimuotoilutyökalut sekä jotkut muokkaus- ja suodatustyökalut (Kuva 15.4).\n\n\n\nKuva 15.4: Aloitus-välilehden työkalut\n\n\nLeikepöytä-alueelta löydät työkaluja leikkaamiseen ja liittämiseen. Suosittelen kuitenkin oppimaan ulkoa seuraavat näppäinkomennot jos et jo osaa:\n\nCtrl + C Kopioi\nCtrl + V Liitä\nCtrl + X Leikkaa\nCtrl + Alt + V Liitä määräten\n\nLiitä määräten on Office-paketin oma toiminto, jolla voit määrätä, missä muodossa kopioitu asia liitetään. Voit valita liitettäväksi esim. vain tiedot ilman muotoilua, kaavat mutta ei tiedot, tiedot mutta ei kaavat, ja niin eteenpäin.\nFontti-alueelta löydät yleiset tekstin muotoilun työkalut. Löydät myös työkaluja joilla voit muotoilla soluja: alleviivauksen jälkeen tulee, järjestyksessä, solun reunaviivatyökalu (piirrä reunaviivoja valittujen solujen ympärille), solun väri (vaihda solun väriä), ja tekstin väri (vaihda tekstin väriä).\nTasaus-alueelta löydät tekstin tasausasetukset, sekä pysty- että vaakajärjestyksessä. Voit myös yhdistää monta solua yhdeksi Yhdistä ja keskitä-toiminnon avulla, mikä voi olla avuksi luettavuuden kannalta1. Rivitä teksti-työkalulla määrität tekstin automaattisesti jakautumaan riveihin jos se ylittää solurajan. Excel laajentaa rivien ja sarakkeiden kokoa automaattisesti tämän mukaan.1 Yhdistetyn solun osoite on aina osoite soluun, joka tuli ensimmäisenä yhdistetyksi. Jos esim. yhdistät solut A1:A3, yhdistetyn solun osoite on A1, jonka oikealla puolella tulee osoite D1. Sama pätee sarakkeiden yli yhdistetyille soluille, mutta sarakeosoitteella. Jos yhdistät monia sarakkeita ja rivejä samaan soluun, solun osoite on ylävasemman solun osoite: yhdistetyn solun A1:C3 osoite on A1, jonka oikealla puolella on D1 ja alapuolella A4.\nNumero-alue määrittelee lukujen muotoilun. Excel on tiukka muotoilemaan numerot eri muotoihin itsenäisesti, jääräpäisesti ja lähes mielivaltaisesti, mutta tällä alueella voit itse sanoa Excelille, “Ei, tuo numero ei ole päivämäärä vaikka kuinka haluaisit!”. Voit myös muotoilla valuutta-arvojen muodot, desimaaliluvut prosenteiksi, sekä lisätä tai poistaa desimaaleja näkyviltä. Muotoilu ei vaikuta alla piilevään lukuun, eli toiminnot ovat vain esteettisiä2.2 Paitsi, että jos tietty funktio odottaa tiettyä lukumuotoilua (esim. päivämäärä) ja annat sille jotain muuta (esim. luvun), syntyy odottamattomia tuloksia. Tarkista aina lukujen muotoilut jos/kun syntyy ongelmia!\nTyylit-alueella voit tehdä erinäisiä muotoilutyylejä, muuttaa taulukkoja helposti haettaviksi taulukoiksi, ja muotoilla soluja valmiilla tyylillä. Tutustu omassa rauhassasi, emme tule käyttämään näitä sen kummemmin kurssilla.\nSolut-alueella voit lisätä, poistaa tai muotoilla soluja.\nMuokkaus-alueella löytyy erinäisiä muokkaustyökaluja, joista Lajittele ja suodata on ehkä tärkein. Voit lajitella valitun solualueen tietyn arvon mukaan, sekä suodattaa näkyville vain tietyt arvot3.3 Tässä kirjassa käytän enimmäkseen funktioita lajitteluun ja suodattamiseen, koska nämä palauttavat aina uuden data-alueen eivätkä vaikuta alkuperäiseen. Lajittelua ja suodattamista voi tehdä näillä toiminnoilla funktioiden sijaan, mutta ole huolellinen, että muistat järjestää data alkuperäiseen muotoon kun olet valmis! Suosittelen funktioiden käyttämistä, vaikka ne alussa voivat olla hankalia.\n\n\n15.2.2 Lisää-välilehti\nLisää-välilehdeltä löydät toiminnot, joilla voit tehdä kaavioita, lisätä kommentteja ja tekstiruutuja, sekä kirjoittaa matemaattisia kaavoja (Kuva 15.5).\n\n\n\nKuva 15.5: Lisää-välilehden työkalut\n\n\nTaulukot-alueelta löydät työkalut Pivot-taulukkojen tekemiseen. Emme käytä näytä kurssilla, mutta ne ovat erittäin tehokkaita työkaluja datan analysointiin ja visualisointiin.\nKuvat-alueella voit lisätä kuvia, geometrisiä muotoja, SmartArt-kaavioita ja muita visuaalisia elementtejä. Nämä eivät kuitenkaan reagoi dataasi, eli ne ovat ihan vain visuaalisuutta lisääviä asioita.\nApuohjelmat-alueella voit avata ja asentaa lisätoimintoja.\nKaaviot-alueella löydät kaikki Excelin kaaviomuodot grafiikan tekoa varten. Tulet käyttämään näitä useasti.\nMuista alueista tärkeimmät ovat Kommentit, josta löydät kommentointityökalun, sekä Teksti, josta voit lisätä vapaamuotoisia tekstiruutuja omia muistiinpanoja tai selitteitä varten. Voit myös lisätä matemaattisia kaavoja Merkit-alueen Kaava-työkalulla, jos haluat näyttää älykkäältä. Nämä kaavat eivät tee mitään Excelissä - laskelmia varten käytetään Excelin omia funktioita.\n\n\n15.2.3 Sivun asettelu -välilehti\nSivun asettelu -välilehdeltä löydät työkaluja, joilla muotoilet työkirjan tulostusnäkymää (Kuva 15.6).\n\n\n\nKuva 15.6: Sivun asettelu -välilehden työkalut\n\n\nTärkeimmät työkalut löytyvät Sivun asetukset-alueelta. Näillä voit muuttaa työlehden muotoilua tulostusnäkymässä, jos haluat tulostaa työlehtesi ja vaikkapa ripustaa sen seinälle.\nJoskus sattuu niin, että grafiikkasi ovat päällekäisiä etkä näe kaikkea kunnolla. Voit vaihtaa kaavojen ja kuvien välistä järjestystä Järjestä-alueella, sekä tasata niitä samaan riviin eri tavoin.\n\n\n15.2.4 Kaavat-välilehti\nKaavat-välilehdeltä löydät funktioihin liittyviä työkaluja (Kuva 15.7). Täältä löytyy myös erittäin tärkeä Nimien hallinta -osio (ks. Luku 16).\n\n\n\nKuva 15.7: Kaavat-välilehden työkalut\n\n\nEnsimmäinen alue on nimeltään Funktiokirjasto, ja sisältää luettelon kaikista Excelin funktioista. Jos et muista funktion nimeä, voit hakea sen käsiisi täältä. Voit myös hakea funktioita sanoilla Lisää funktio-työkalulla.\nSeuraavaksi tulee Määritetyt nimet-alue, josta pääset nimien hallintaan. Täällä voit määritellä omia “lempinimiä” solualueille, funktioille ja melkein mille tahansa muulle. Sen sijaan, että joudut joka kerta viittaamaan tietyn muuttujan solualueelle, voit nimetä alueen vaikkapa “sukupuoli”, ja viitata suoraan siihen nimeen! Lue lisää tästä erittäin hyödyllisestä toiminnosta luvussa 16.\nJotkut funktiot eivät automaattisesti päivity kun teet muutoksia työlehtiössäsi. Voit päivittää kaikki funktiot ja laskutoimitukset Laskutoimitukset-alueelta painamalla Laske heti tai Laske taulukko.\n\n\n15.2.5 Tiedot-välilehti\nTiedot-välilehdeltä löydät työkaluja tietokantayhteyksien käsittelyyn, sekä automaattisen datan uudelleenmuotoilun työkalut (Kuva 15.8). Emme tule tarvitsemaan näitä kurssilla, mutta näiden avulla voit esim. automaattisesti hakea dataa jostain verkkotietokannasta tai muusta päivittyvästä tiedostosta.\n\n\n\nKuva 15.8: Tiedot-välilehden työkalut\n\n\n\n\n15.2.6 Tarkista-välilehti\nTarkista-välilehdestä löytyy erinäisiä työkaluja oikeinkirjoituksen tarkistukseen, kommenttien käsittelyyn sekä työkirjan suojaamiseen (Kuva 15.9). Näistä useimmiten käytetyt lienee Kommentit-alue, josta voit lisätä, poista ja näyttää tai poistaa näkyviltä kommentteja.\n\n\n\nKuva 15.9: Tarkista-välilehden työkalut\n\n\n\n\n15.2.7 Näytä-välilehti\nNäytä-välilehdellä voit muuttaa Excelin näkymää hieman (Kuva 15.10).\n\n\n\nKuva 15.10: Näytä-välilehden työkalut\n\n\nVoit vaihtaa tulostusnäkymän ja normaalin näkymän välillä Työkirjanäkymät-alueella.\nErittäin hyödyllinen toiminto on myös Ikkuna-alue, jolla voit avata saman työkirjan useampaan eri ikkunaan. Näin voit nähdä eri työlehtiöitä tai alueita samaan aikaan samalla näytöllä. Voit myös kiinnittää ensimmäisen rivin/sarakkeen, jotta ne pysyvät näkyvillä vaikka siirryt muualle.\n\n\n15.2.8 Muita välilehtiä ja välilehtien muokkaaminen\nJos asennat Exceliin aputoimintoja, voit nähdä muitakin välilehtiä. Näitä voi myös olla näkyvillä valmiiksi, jos Excel-asennukseesi on lisätty joitain aputoimintoja. Näitä voivat olla esim. analyysityökaluja tai skriptaustyökaluja.\nVoit aktivoida valmiiksi asennettuja aputoimintoja Excelin asetuksista: Tiedosto &gt; Asetukset &gt; Apuohjelmat. Tällä kurssilla emme käytä aputoimintoja4, mutta voit tutustua sellaisiin omalla ajallasi jo haluat.4 Yksi erittäin hyödyllinen, ja valmiiksi asennettu, aputoiminto on Analyyityökalut. Löydät sen Apuohjelmat-listauksesta, ja voit aktivoida sen painamalla ruksia sen ruutuun. Työkalu löytyy sitten osoitteesta Tiedot &gt; Analysointi &gt; Tietojen analysointi. Työkalulla voit automaattisesti ajaa erilaisia tilastollisia laskuja. Pedagogiikan takia emme käytä tätä tällä kurssilla, mutta suosittelen sen käyttöä jos jatkat tilastollisia töitä (ja pysyt jostain syystä Excelissä).\nVoit myös muokata välilehtien työkaluja hyvin vapaasti. Excelin asetuksista löytyy tällainen vaihtoehto: Tiedosto &gt; Asetukset &gt; Valintanauhan mukauttaminen. Voit lisätä ja poistaa työkaluja vapaasti kaikista välilehdistä, sekä jopa tehdä oman, täysin mukautetun välilehden itse. Verkkokirjassa oletan, että et ole poistanut työkaluja - jos olet, saat itse selvittää, mistä ne nykyään löytyvät."
  },
  {
    "objectID": "nimeäminenexcelissä.html#sec-nimien-hallinta--toiminto",
    "href": "nimeäminenexcelissä.html#sec-nimien-hallinta--toiminto",
    "title": "16  Nimeäminen Excelissä",
    "section": "16.1 Nimien hallinta -toiminto",
    "text": "16.1 Nimien hallinta -toiminto\nPainamalla Nimien hallinta-painiketta pääset ikkunaan, jossa voit tarkastella, lisätä ja poistaa nimettyjä alueita ja kaavoja (Kuva 16.2).\n\n\n\nKuva 16.2: Nimien hallinta -ikkuna\n\n\nUudessa työkirjassa tämä alue on tyhjä, mutta kun lisäät nimettyjä alueita ja funktioita työkirjaasi, ne ilmestyvät tälle alueelle. Painamalla Uusi... pääset laatimaan uuden nimen.\n\n\n\nKuva 16.3: Uusi nimi\n\n\nTärkein osuus on Viittaus-alue, johon syötät viittauksesi, jonka haluat nimetä. Se voi olla taulukkoalueviittaus (esim. C2:C1106 tai A:A), laskufunktio (esim. SUMMA(JAKO(a, b))), tai mitä tahansa muuta, mitä voit määritellä koodilla Excelissä. Helpoin tapa syöttää funktio tai alueviittaus tähän kohtaa on painamalla nuolipainiketta alueen oikealla puolella, ja syöttää haluamasi tieto esille ponnahtavaan ruutuun.\nAlueella Nimi määrittelet nimen viittauksellesi. Excelin kaavat tulisi nimetä ISOILLA KIRJAIMILLA, ja sanat erotetaan pisteellä (esim. T.DEP). Alueet voit nimetä vapaammin, mutta vältä välilyöntejä ja muista, että pienellä ja isolla kirjaimella on eroa (Taul1 ja taul1 ovat eri nimiä). Yritä myös nimetä loogisesti ja hierarkkisesti: jos nimeät yhden muuttujan nimellä sukupuoli, ja myöhemmin teet suodatun kopion alkuperäisestä data-alueesta, tuleeko uudelle versiolle nimi sukupuoli2? Parempi nimetä esim Taul1-sukupuoli tai 01-sukupuoli.\nLaajuus-valikosta voit määrittää, miten laajasti nimeä voi käyttää. Jos valitset “Työkirja”, nimeä voi käyttää vapaasti koko työkirjan sisällä (kaikissa työlehdissä). Jos valitset jonkun tietyn työlehden, nimi on määritelty vain siinä työlehdessä. Voit kuitenkin aina käyttää nimiä työlehtien välillä jos käytät syntaksaa lehtiönimi!muuttujanimi. On aina parempi rajata käyttölaajuus niin pieneksi kuin mahdollista ja viitata yllä olevalla syntaksalla, kuin erittäin avoimeksi. Jos määrittelet nimen aina työlehtiörajatuksi, pystyt uudelleenkäyttämään nimiä lehtiöiden välillä - Taul1!sukupuoli on eri kuin Taul2!sukupuoli. Huomaa kuitenkin, että funktioille on parempi määrittää laajuudeksi koko työkirja, koska niitä halutaan joka tapauksessa uudelleenkäyttää monesti.\nKommentti-kenttään voit kirjoittaa kuvailun määritetystä nimestä. Jos nimi on funktio, kuvaile lyhyesti mitä funktio tekee, sekä valinnaisesti funktion parametrien merkitykset (suositeltavaa!). Jos olet nimennyt alueen, kuvaile aluetta. Voit myös esim. syöttää muuttujan koodiselosteen tähän.\nKun olet valmis nimen määrittelyllä ja painat OK, näet uuden nimimäärittelysi Nimien hallinta -ikkunassa (Kuva 16.4).\n\n\n\nKuva 16.4: Nimi T.DEP on määritelty ja löytyy Nimien hallinta -ikkunasta.\n\n\nVoit myös määrittää nimen taulukkoalueelle maalaamalla haluttu alue, ja painamalla Määritä nimi &gt; Määritä nimi... Kaavat-välilehdessä (ks. Kuva 16.1).\nJos sinulla on useampi määritettävä alue (esim. kokonainen datataulukko), jonka nimet löytyvät ensimmäiseltä tai viimeiseltä riviltä tai sarakkeesta, voit maalata koko alueen mukaan lukien nimet ja valita Luo valinnasta Kaavat-välilehdestä. Tällöin ohjelma kysyy sinulta, mistä määritettävät nimet löytyvät, ja automaattisesti rekisteröi kyseiset nimet Nimien hallintaan (Kuva 16.5).\n\n\n\nKuva 16.5: Luo valinnasta -ikkuna. Maalaa ensin määritettävä alue rivi-/sarakenimineen, ja paina sitten Luo valinnasta Kaavat-välilehdeltä."
  },
  {
    "objectID": "nimeäminenexcelissä.html#sec-vinkkejä-nimeämiseen",
    "href": "nimeäminenexcelissä.html#sec-vinkkejä-nimeämiseen",
    "title": "16  Nimeäminen Excelissä",
    "section": "16.2 Vinkkejä nimeämiseen",
    "text": "16.2 Vinkkejä nimeämiseen\nKun aloitat työskentelyn datalähteellä Excelissä, suosittelen nimeämään kaikki muuttujat Luo valinnasta -toiminnon avulla. Tällöin pystyt paljon helpommin hyödyntämään muuttujiasi laskukaavoissa.\nToinen hyödyllinen nimeäminen on koko datamatriisin nimeäminen, mukaan lukien matriisin otsikkorivi. Otsikkorivin sisällyttäminen auttaa muuttujien nimien haussa myöhemmin (esim. muuttujien nimien listaaminen ohjelmallisesti, ks. Alaluku 17.2). Huomaa kuitenkin, että jos haluat käyttää tätä nimeä laskutoiminnoissa, sinun tulee aina poimia pois otsikkorivi.\nKannattaa myös lisätä usein käytettyjä funktioita nimien hallintaan. Tällöin joudut käyttämään LAMBDA-funktioita (ks. Alaluku 19.4.6). Tässä verkkokirjassa onkin joitain valmiita funktioita (esim. t-testin suureen laskemiseen) jotka kannattaa lisätä nimien hallintaan. Kuten aikaisemmin mainittu, funktioiden kohdalla on suositeltavaa laajentaa käyttöoikeudet koko työkirjaan, eikä rajata yhteen työlehtiöön."
  },
  {
    "objectID": "yleisiätoimintoja.html#sec-toiminto01",
    "href": "yleisiätoimintoja.html#sec-toiminto01",
    "title": "17  Yleisiä toimintoja Excelissä",
    "section": "17.1 Suodata pois rivit, joissa yhdellä tai useammalla muuttujalla on tyhjiä arvoja",
    "text": "17.1 Suodata pois rivit, joissa yhdellä tai useammalla muuttujalla on tyhjiä arvoja\nJos tarvitset poistaa kaikki epätäydelliset rivit jotain analyysia varten, voit käyttää seuraavan tapaista kaavaa:\n=SUODATA( alue; ( Muuttuja1 &lt;&gt; \"\" ) * ( Muuttuja2 &lt;&gt; \"\" ) * ( ... ))\nJokainen muuttujan rivipoisto määritellään omissa suluissa, muodossa (Muuttuja &lt;&gt; \"\"). Merkkijono &lt;&gt; on Boolen logiikkaa, ja tarkoittaa samaa kuin “ei ole yhtä kuin” (ks. Alaluku 14.2). Merkkijono \"\" esittää tyhjää solua, eli lainausmerkkien välillä ei ole mitään sisältöä. Toisin sanoen, jokainen suodatusehto sanoo “Valitse ne rivit, joiden arvo muuttujalla X ei ole yhtä kuin tyhjä merkki.\nVoit määritellä niin monta ehtomuuttujaa kuin haluat. Ne lisätään peräkkäin ja kerrotaan yhteen (*). Tämä käytännössä toimii samalla tavalla kuin Boolen logiikan JA-toiminto: kertominen määrittelee, että kaikkien ehtojen tulisi täyttyä jotta rivi otetaan mukaan.\nSuodatus kannattaa aina tehdä tarpeen mukaan. Jos mahdollista, kannattaa myös käyttää SUODATA-funktiota suoraan seuraavan analyysin funktion sisällä. Monet funktiot eivät nimittäin osaa tulkita SUODATA-funktion tuloksia oikein1.1 Ongelma liittyy dynaamisiin matriisikaavoihin ja levittyineisiin matriiseihin, jotka voivat olla hankalia ymmärtää. Jos haluat lukea lisää, tietoa löytyy Microsoftin apusivuilta.\nFunktio ei osaa käsitellä virhearvoa #TYHJÄ!. Jos syötät alueen, jossa kyseinen virhearvo esiintyy, funktio palauttaa #TYHJÄ!-virheen (engl. #NULL!). Muuta ensin alueen virhearvot joksin muuksi arvoksi (esim. \"\" eli oikeasti tyhjä solu; ks. Alaluku 17.7), ja suodata sitten tämä tulos.\n\n\n\n\n\n\nTärkeää\n\n\n\nJos suodatuksen jälkeen riveillä vielä on tyhjiä soluja jossain (eli ei olla vaadittu täydellistä datamatriisia), SUODATA-funktio täyttää nämä arvolla 0. Jos yrität suodattaa tämän tuloksen uudelleen yllä olevalla tavalla, funktio ei enää löydä tyhjiä soluja jotka täyttäisivät ehdot - nolla-arvo ei ole sama asia kuin tyhjä arvo. Peräkkäisiä tyhjien arvojen suodatuksia ei siis oikein voi tehdä, parempi on aina käyttää vain yhtä SUODATA-funktiota kerralla."
  },
  {
    "objectID": "yleisiätoimintoja.html#sec-toiminto02",
    "href": "yleisiätoimintoja.html#sec-toiminto02",
    "title": "17  Yleisiä toimintoja Excelissä",
    "section": "17.2 Hae kaikkien muuttujien nimet",
    "text": "17.2 Hae kaikkien muuttujien nimet\nJos haluat kaikki muuttujasi nimet, esimerkiksi sijantilukutaulukkoa varten, voit käyttää seuraavaa kaavaa:\n=TRANSPONOI( AINUTKERTAISET.ARVOT( VALITSERIVIT( taulukko; 1 )))\nJotta toiminto toimisi, sinun tulee ensin varmistaa seuraavat asiat:\n\nDatamatriisin ensimmäisellä rivillä on muuttujien nimet.\nJos olet määritellyt nimen koko datamatriisille, varmista että määrittely sisältää nimirivin.\n\nKaava valitsee ensin ensimmäisen rivin datamatriisista (VALITSERIVIT(taulukko; 1)). Sen jälkeen haetaan kaikki uniikit arvot tältä riviltä (AINUTKERTAISET.ARVOT()). Viimeiseksi tämä rivi transponoidaan sarakemuotoon (TRANSPONOI()), jolloin jokaisen muuttujan nimi tulee omalle riville yhteen sarakkeeseen.\nJos haluat pitää muuttujien nimet yhdellä rivillä (eli jakaa ne sarakkeisiin, niin kuin ovat datamatriisissa), jätä pois TRANSPONOI-funktio."
  },
  {
    "objectID": "yleisiätoimintoja.html#sec-toiminto03",
    "href": "yleisiätoimintoja.html#sec-toiminto03",
    "title": "17  Yleisiä toimintoja Excelissä",
    "section": "17.3 Laske muuttujan ryhmien määrä (k)",
    "text": "17.3 Laske muuttujan ryhmien määrä (k)\nJos haluat laskea, kuinka monta uniikkia ryhmää muuttujassa on, voit käyttää kaavaa:\n=LASKE.A( AINUTKERTAISET.ARVOT( VALITSESARAKKEET( alue; sarakenumero )))\nKaava valitsee ensin sarakkeen funktiolla VALITSESARAKKEET(alue; sarakenumero). Jos sinulla on valmiiksi nimetty sarake, voit korvata koko tämän osuuden sarakkeen nimellä (katso alla). Seuraavaksi kaava hakee kaikki uniikit arvot sarakkeesta funktiolla AINUTKERTAISET.ARVOT(). Viimeiseksi kaavassa lasketaan, kuinka monta uniikkia arvoa esiintyi funktiolla LASKE.A().\nKaava toimii myös ei-numeroiden määrän laskemisessa, LASKE.A()-funktion avulla. Jos funktion kanssa esiintyy ongelmia, tai jos haluat laskea vain numeroiden määrän, käytä funktion sijaan LASKE()-funktiota.\nJos olet jo määritellyt sarakkeen nimen, käytä tätä kaavaa:\n=LASKE.A(AINUTKERTAISET.ARVOT(sarakenimi))\n\n\n\n\n\n\nTärkeää\n\n\n\nVALITSESARAKKEET-funktio toimii sarakkeen numerolla, ei nimellä tai kirjaimella!"
  },
  {
    "objectID": "yleisiätoimintoja.html#sec-toiminto04",
    "href": "yleisiätoimintoja.html#sec-toiminto04",
    "title": "17  Yleisiä toimintoja Excelissä",
    "section": "17.4 Hae muuttujan uniikit arvot suuruusjärjestykseen riveihin tai sarakkeisiin",
    "text": "17.4 Hae muuttujan uniikit arvot suuruusjärjestykseen riveihin tai sarakkeisiin\nJos haluat listata muuttujan kaikki uniikit arvot nousevassa järjestyksessä, voit käyttää kaavoja:\n\nRiveihin: =LAJITTELE( AINUTKERTAISET.ARVOT( alue ) ; ; 1 )\nSarakkeisiin: =TRANSPONOI( LAJITTELE( AINUTKERTAISET.ARVOT( alue ) ; ; 1 )\n\nKaava hakee ensin kaikki uniikit arvot määritetyltä alueelta funktiolla AINUTKERTAISET.ARVOT(). Seuraavaksi arvot lajitellaan funktiolla LAJITTELE(). Tässä funktiossa on tärkeää muistaa kaksi puolipilkkua. Ensimmäisenä argumenttina syötetään lajiteltava matriisi. Toinen argumentti määrittelee lajitteluindeksin, mutta sitä emme tarvitse tässä, joten jätämme sen tyhjäksi. Kolmas argumentti määrittelee lajittelujärjestyksen, ja se me haluamme määritellä arvoksi 1, eli nousevaan järjestykseen.\nVoit vaihtaa järjestyksen nousevan 1 ja laskevan -1 välillä vapaasti."
  },
  {
    "objectID": "yleisiätoimintoja.html#sec-toiminto05",
    "href": "yleisiätoimintoja.html#sec-toiminto05",
    "title": "17  Yleisiä toimintoja Excelissä",
    "section": "17.5 Laske N yhdelle muuttujan kategorialle",
    "text": "17.5 Laske N yhdelle muuttujan kategorialle\nJos haluat laskea muuttujan kategorian/ryhmän arvopisteiden määrän, voit käyttää kaavaa:\n=LASKE.A( SUODATA( muuttuja; muuttuja = arvo ) )\nKaava suodattaa ensin muuttuja-alueen arvon mukaan funktiolla SUODATA(), jonka jälkeen se laskee, kuinka monta arvoa suodatetussa muuttujassa on jäljellä funktiolla LASKE.A().\nKaava toimii myös tekstin kanssa LASKE.A()-funktion ansiosta. Valinnaisesti voit laskea vain numeroarvot funktiolla LASKE()."
  },
  {
    "objectID": "yleisiätoimintoja.html#sec-toiminto06",
    "href": "yleisiätoimintoja.html#sec-toiminto06",
    "title": "17  Yleisiä toimintoja Excelissä",
    "section": "17.6 Laske N muuttujan kaikille kategorioille suuruusjärjestyksessä",
    "text": "17.6 Laske N muuttujan kaikille kategorioille suuruusjärjestyksessä\nJos haluat laskea kaikkien muuttuja-arvojen määrät, voit käyttää seuraavaa kahta kaavaa:\n\nEnsimmäinen solu: =LAJITTELE( AINUTKERTAISET.ARVOT( muuttuja-alue ) ; ; 1 )\nToinen solu, ensimmäisen solun oikealla puolella: =TAAJUUS( muuttuja-alue; ensimmäinen_solu# )\n\nEnsimmäisessä solussa haetaan kaikki muuttujan uniikit arvot ja lajitellaan ne nousevaan järjestykseen (ks. Alaluku 17.4).\nToisessa solussa käytetään TAAJUUS-funktiota. Funktion ensimmäinen argumentti on sama muuttuja-alue (nimetty muuttuja, esim. “sukupuoli” tai suora osoite, esim C2:C105) kuin ensimmäisen solun kaavassa.\nTAAJUUS-funktion toisena argumenttina käytämme ensimmäisen funktion palautusta, mutta huomaa risuaidan # lisääminen soluviittauksen loppuun. Tämä kertoo Excelille, että soluviittaus on levitetty matriisialue, ei yksittäinen solu, jolloin Excel toimittaa funktion jokaiselle matriisissa määritetylle arvolle, ei vain yhdelle. Jos esimerkiksi ensimmäisen solun osoite on C2, kirjoita C2#.\n\n\n\n\n\n\nTärkeää\n\n\n\nTAAJUUS-funktio tuottaa aina yhden solun enemmän kuin mitä sille syötettiin: esimerkiksi jos kategorioita on viisi, funktio palauttaa kuusi solua. Viimeinen solu sisältää määrän kaikista arvoista, jotka ylittävät suurimman määritetyn arvon. Kvalitatiiviselle muuttujalle (jossa kategoriat ovat määriteltyjä) tämä arvo on aina 0.\nTämä tuki löytyy, koska TAAJUUS-funktiota voi myös käyttää rakentaakseen kategorioita kvantitatiivisesta muuttujasta, jolloin kategoriat eivät välttämättä kata koko jakauman pituutta.\nJos raportoit kategorisen muuttujan määriä, jätä pois viimeinen 0-solu, koska sitä ei ole mahdollista saada arvoksi."
  },
  {
    "objectID": "yleisiätoimintoja.html#sec-toiminto07",
    "href": "yleisiätoimintoja.html#sec-toiminto07",
    "title": "17  Yleisiä toimintoja Excelissä",
    "section": "17.7 Muuta kaikki virheelliset arvot tyhjiksi soluiksi",
    "text": "17.7 Muuta kaikki virheelliset arvot tyhjiksi soluiksi\nJos sinulla on virhearvoja data-alueellasi (esim. #TYHJÄ!, #JAKO/0!), useimmat kaavat eivät toimi alueen kanssa. Silloin sinun kannattaa tehdä uusi muuttuja data-alueellesi, jonka soluihin syötät seuraavan kaavan:\n=JOS( ONLUKU (solu) ; solu ; \"\" )\nKaava tarkistaa, onko tarkistettu solu luku (muuta tämä ONTEKSTI-funktioksi, jos suodatat tekstiä). Jos se on luku, kaava palauttaa alkuperäisen solun arvon. Jos ei ole luku (esim. virhearvo), kaava palauttaa tyhjän solun \"\". Voit myös määritellä toisen palautusarvon, jos et halua käyttää tyhjää solua (esim. 999).\nLisää kaava ensimmäiseen soluun ja levitä se kaikkien rivien yli vetotoiminnolla.\nVoit halutessasi vaihtaa palautettavan arvon, jos Excel ei löydä lukua. Useimmiten kuitenkin tyhjä solu on helposti käsiteltävissä (esim. ONTYHJÄ-funktiolla), joten sen käyttö voi olla suositeltavaa, etteivät arvot mene sekaisin analyysissa.\nToiminnon voi myös automatisoida koko datajärjestykselle käyttämällä BYROW-funktiota ja LAMBDA-rakennetta. Kaava näyttää seuraavalta:\n=BYROW( muuttuja; LAMBDA( x; JOS( ONLUKU( x ); x; \"\" ) ) )\nBYROW-funktio suorittaa määritetyn LAMBDA-funktion tietyn alueen jokaiselle riville - tämä vastaa manuaalista kaavan lisäämistä jokaiselle riville. LAMBDA-funktiossa määritetään sisääntulevan datan nimi (x). Sen lisäksi määritetään, mitä sille tulisi tehdä, eli aikaisempi JOS-rakenne.\nBYROW-rakenne palauttaa yhtä monta riviä kuin alkuperäisessä on. Tämä tarkoittaa myös tyhjiä rivejä niille riveille, jotka eivät täytä JOS-funktion vaatimuksia."
  },
  {
    "objectID": "excelgrafiikka.html#sec-yleiset-periaatteet-kaavioiden-teossa-excelissä",
    "href": "excelgrafiikka.html#sec-yleiset-periaatteet-kaavioiden-teossa-excelissä",
    "title": "18  Grafiikka Excelissä",
    "section": "18.1 Yleiset periaatteet kaavioiden teossa Excelissä",
    "text": "18.1 Yleiset periaatteet kaavioiden teossa Excelissä\n\nLaske tilastot, jotka haluat esittää kaaviossa, esim. kategoriamäärät (ks. Alaluku 17.6).\nValitse lasketut tilastot, ml. mahdolliset otsikot ja selitteet.\nLisää &gt; Suositellut kaaviot, valitse mieluisesi kaavio.\nMuokkaa kaaviota sopivaksi.\nLeikkaa ja liimaa kaavio Wordiin, tai oikeaklikkaa kaaviota ja valitse Tallenna kuvana...\n\nKaavioita voi tuottaa myös suoraan tilastoista, hyödyntäen Power-kaaviomenetelmää. Emme kuitenkaan käytä näitä tällä kurssilla."
  },
  {
    "objectID": "excelgrafiikka.html#sec-kaavion-lisääminen",
    "href": "excelgrafiikka.html#sec-kaavion-lisääminen",
    "title": "18  Grafiikka Excelissä",
    "section": "18.2 Kaavion lisääminen",
    "text": "18.2 Kaavion lisääminen\nAloita valitsemalla haluamasi tilastot (kohta 2 yllä, Alaluku 18.1).\nNavigoi sitten työkaluvälilehdessä kohtaan Lisää &gt; Suositellut kaaviot. Voit valita kaaviosuosituksista tai kaikkien kaavioiden välillä Kaikki kaaviot-välilehdeltä. Jokaisen kaavion kohdalla näet valitsemaasi dataasi perustuvan esikatselun kaavion ulkonäöstä (Kuva 18.1).\n\n\n\nKuva 18.1: Lisää kaavio -ikkuna.\n\n\nKun olet löytänyt mieluisen (tai tarpeeksi mieluisen) kaavion, valitse se ja paina OK. Excel lisää kaavion työlehtiöön.\nKaaviot ovat siinä mielessä erityisiä, että vaikka ne elävät työlehtiöissä, niitä voi siirrellä vapaasti mihin tahansa lehtiön sisällä (tai jopa toiseen lehtiöön). Voit siis asettaa kaavion mieluiseen kohtaan lehtiötä, jossa se ei peitä muita työn alla olevia soluja."
  },
  {
    "objectID": "excelgrafiikka.html#sec-kaavion-muokkaaminen",
    "href": "excelgrafiikka.html#sec-kaavion-muokkaaminen",
    "title": "18  Grafiikka Excelissä",
    "section": "18.3 Kaavion muokkaaminen",
    "text": "18.3 Kaavion muokkaaminen\nKun olet lisännyt kaavion, Excel tuottaa hyvin alkeellisen version siitä (Kuva 18.2). Ennen kuin voit käyttää tätä, sinun tulee lisätä selitteitä ja muokata ulkonäköä sopivaksi. Jos kaksoisnäpäytät kaaviota jossain sen tyhjällä alueella, saat esille kaavioalueen muokkauspaneelin Excelin oikealle puolelle.\n\n\n\nKuva 18.2: Pylväskaavio Excelissä. Kaavion data-alueet ovat määriteltynä kaavion oikealla puolella, violetilla ja sinisellä alueella.\n\n\nJokaiselle kaavion osalle löytyy oma muokkausnäkymä, jonka saat esille näpäyttämällä muokkauspaneelin pudotusvalikkoa näkymän ylävasemmassa nurkassa (Kuva 18.3). Voit myös näpäyttää mitä tahansa kaavion osaa nähdäksesi sen osan muokkausnäkymän paneelissa, kunhan paneeli on auki.\n\n\n\nKuva 18.3: Kaavion muokkauspaneeli.\n\n\nUusia osia kuvaan voit lisätä painamalla ensin kaaviota kerran, ja sitten painamalla vihreää +-painiketta kaavion oikealla puolella. Lisäämisen jälkeen voit kaksoisnäpäyttää lisättyjä elementtejä (esim. akseleiden tai arvopisteiden otsikoita) muokataksesi niiden ulkonäköä ja sijoitusta.\nTärkeimmät muokattavat osuudet ovat:\n\nSelkeä otsikko kaaviolle. Jos raportoit tieteellisen aikakauslehteen, voit usein jättää kaavion otsikon pois ja lisätä se Wordissa kaavion alle. Tarkista kuitenkin lehden muotoiluvaatimukset ensin!\nArvopisteiden otsikot. Vaikka visuaalisuus auttaa lukemisessa, usein tarkkojen arvojen näkeminen kaaviosta on hankalaa. Lisää siis jokaisen pylvään/piirasosuuden/pisteen arvot kuvioon, kunhan niitä ei ole liikaa. Jos kuvio on täynnä tekstiä, harkitse jotain muuta muotoilua arvojen esittämiseksi.\nAkseleiden otsikot. Kaaviossa tulee olla akseliotsikot (pois lukien piiraskaavioissa), jotka kertovat, mitä akseli esittää sekä millä mitta-asteikolla se on (esim. euroja, pisteitä, z-arvoja).\nAkseleiden koko. Yksimuuttujakaavioiden pystyakseli tulee aina alkaa nollasta, kaksimuuttujakaavioissa ei välttämättä.\nVärit. Vaihda aina värit saavutettaviksi. Hyödynnä kaksoisesittämistä, jolloin esität jokaisen kategorian sekä väreillä että graafisilla kuvioilla. Tällöin kaavio on paremmin luettavissa harmaaskaalaisena sekä värisokealle tai heikkonäköiselle henkilölle. Tarkista myös, että värien välinen kontrasti on tarpeeksi suuri - vaaleanharmaan ja valkoisen välillä voi olla hyvin vaikeaa erottaa1, kuten esim. erisävyisten värien välillä.\n\n1 Jopa henkilöille, joilla muuten on täydellinen näkö!Alla on esimerkki kaaviosta, jonka olen muotoillut valmiiseen muotoon (Kuva 18.4).\n\n\n\nKuva 18.4: Valmis versio pylväskaaviosta.\n\n\nSeuraavassa prosessikuvailussa oletan, että muokkauspaneeli on auki. Jos se ei ole, kaksoisnäpäytä kaavion tyhjää aluetta avataksesi sen.\n\nLisäsin kuvion otsikon, akseleiden otsikot sekä arvopisteiden otsikot:\n\nLisääminen: Paina kaavaa &gt; Paina vihreää +-kuvaketta &gt; Kaavion otsikko, Akselien otsikot, Arvopisteiden otsikot\nTekstin muokkaaminen: Kaksoisnäpäytä haluttua tekstiä ja kirjoita uusi teksti.\n\nArvopisteiden otsikkojen taustaväriksi on valittu vaaleanharmaa, jotta se erottuisi hieman paremmin valkoisesta taustasta.\n\nNäpäytä jotain arvopisteotsikkoa &gt; Valitse maalipurkki-ikoni &gt; Avaa Täyttö-pudotusvalikko &gt; Tasainen täyttö &gt; Määrittele Väri.\n\nVäriksi on valittu Pelastusopiston punainen, sopiakseen Pelastusopiston graafiseen ulkonäköön. Hyödynnä opiston graafista ohjeistusta tähän.\n\nNäpäytä jotain palkkia &gt; Valitse maalipurkki-ikoni &gt; Avaa Täyttö-pudotusvalikko &gt; Tasainen täyttö &gt; Määrittele Väri.\n\nVaihdoin kaavan selitealueen.\n\nKirjoita selitteet omiin soluihin jonnekin työlehtiöön (esim. arvojen viereen). Kirjoita ne samassa järjestyksessä, kuin ne ovat kaaviossa!\nSelitealueen vaihtaminen: Oikeaklikkaa kaaviota &gt; Valitse tiedot... &gt; Vaaka-akselin ruudussa paina Muokkaa &gt; Valitse alue, johon olet kirjoittanut selitteet &gt; OK &gt; OK."
  },
  {
    "objectID": "funktiot.html#sivun-käyttöopas",
    "href": "funktiot.html#sivun-käyttöopas",
    "title": "19  Funktiot",
    "section": "19.1 Sivun käyttöopas",
    "text": "19.1 Sivun käyttöopas\nOikealla laidalla on sivun kaikkien otsikoiden listaus, josta voit etsiä sinua kiinnostavan funktion. Voit myös käyttää verkkokirjan hakutoimintoa, joka löytyy sivun yläoikeasta laidasta.\nYleistä tietoa funktioiden käytöstä Excelissä löytyy alaluvusta 14.8.\nHUOM: Jos luet mobiililaitteella, et luultavasti näe otsikkolistausta oikealla liian pienen näytön takia."
  },
  {
    "objectID": "funktiot.html#sanastoa",
    "href": "funktiot.html#sanastoa",
    "title": "19  Funktiot",
    "section": "19.2 Sanastoa",
    "text": "19.2 Sanastoa\nFunktio: Toiminto, joka ottaa jonkun syötetyn tiedon (input), tekee sille jotain (esim. laskee keskiarvon), ja sylkäisee ulos tuloksen (output). Funktio voi ottaa avainsanoja.\nFunktiokutsu: Kun käytät funktiota, esim. solussa.\nPalautus: Kun funktio kutsutaan, se tekee laskutoimintonsa ja palauttaa jonkun arvon (output).\nParametri: Ennalta määritelty input, joka pitää syöttää funktioon. Esim. funktiolla KESKIARVO on 1-127 parametriä, riippuen siitä, kuinka monta solua syötät funktioon. Parametrit voivat olla pakollisia tai valintaisia. Funktioilla voi myös olla oletusarvoja parametreille, joita käytetään jos käyttäjä ei itse määrittele parametriä funktiokutsussa. Parametrin synonyymi on avainsana.\nDatatyyppi: Excel tulkitsee solujen tiedot eri datatyyppeinä. Näitä ovat mm. luvut, tekstijonot, päivämäärät, funktiot ja virhearvot.\nVirhearvo: Ennalta määritelty datatyyppi, joka ilmaisee jonkun virheen. Näitä ovat mm. #PUUTTUU!, #ARVO!, #JAKO/0!"
  },
  {
    "objectID": "funktiot.html#sec-tietofunktiot",
    "href": "funktiot.html#sec-tietofunktiot",
    "title": "19  Funktiot",
    "section": "19.3 Tietofunktiot",
    "text": "19.3 Tietofunktiot\n\n19.3.1 ON-funktiot\n=FUNKTIO(arvo)\nON-funktiot palauttavat totuusarvon TOSI, jos niiden vaatimus solulle täyttyy, ja EPÄTOSI jos vaatimus ei täyty.\nFunktiot ja niiden vaatimukset:\n\nONTYHJÄ: Onko soluarvo tyhjä?\nONVIRH: Onko soluarvo jotain muuta, kuin #PUUTTUU!? (Eli ONPUUTTUU-funktion vastakohta)\nONVIRHE: Onko soluarvo jokin virhearvo? (#PUUTTUU!, #ARVO!, #VIITTAUS!, #JAKO/0!, #LUKU!, #NIMI?, #TYHJÄ!)\nONTOTUUS: Onko soluarvo totuusarvo? (TOSI tai EPÄTOSI)\nONPUUTTUU: Onko soluarvo virhearvo #PUUTTUU!? (Eli ONVIRH-funktion vastakohta)\nONEI_TEKSTI: Onko soluarvo jotain muuta kun tekstiä? Palauttaa TOSI, jos soluarvo on tyhjä solu.\nONLUKU: Onko soluarvo luku?\nONVIITT: Onko soluarvo viittaus toiseen paikkaan?\nONTEKSTI: Onko soluarvo tekstiä?\nONPARILLINEN: Onko soluarvo parillinen? (Eli ONPARITON-funktion vastakohta)\nONPARITON: Onko soluarvo pariton? (Eli ONPARILLINEN-funktion vastakohta)\nONKAAVA: Onko soluarvo kaava?\n\n\n\n19.3.2 PUUTTUU\n=PUUTTUU()\nPalauttaa virhearvon #PUUTTUU!.\n\n\n19.3.3 SOLU\n=SOLU(kuvaus_laji; viittaus)\nPalauttaa tietoa soluviittauksesta.\nViittausalue määritellään viittaus-avainsanalla. Tietopyyntö määritellään kuvaus_laji-avainsanalla.\nAvainsanojen komentojen eri määritelmät:\n\nSOLU-funktion kuvaus_laji-avainsanan komennot.\n\n\nKomento\nPalautus\n\n\n\n\nosoite\nSoluviittauksen osoite tekstinä (esim. A2)\n\n\nsarake\nSolun sarake numerona (esim. 2 sarakkeelle B)\n\n\nväri\nArvo 1, jos solun negatiiviset arvot näkyvät värillisinä. Muuten arvo 0.\n\n\nsisältö\nSolun arvon (esim. 1000 tai \"Hei\")\n\n\ntiedostonimi\nSolun sisältävän tiedoston nimen. Palauttaa tyhjää \"\" jos tiedostoa ei ole tallennettu.\n\n\nmuoto\nSolun lukumuotoilun erityisenä merkkijonona. Katso kaikki merkkijonot funktion apusivuilta.\n\n\nsulkeet\nArvo 1, jos solun positiiviset/kaikki arvot esitetään sulkeissa. Muuten arvo 0.\n\n\netuliite\nSolun tasausmuotoilun erityisenä merkkijonona. Katso kaikki merkkijonot funktion apusivuilta.\n\n\nsuojaus\nArvo 1, jos solu on lukittu, tai arvo 0, jos solua ei ole lukittu.\n\n\nrivi\nSolun rivi numerona (esim. 2 riville 2)\n\n\ntyyppi\nSolun sisällön tyyppi erityisenä merkkijonona. Palauttaa \"h\" jos solu on tyhjä, \"o\" jos solussa on tekstivakio, ja muuten \"r\".\n\n\nleveys\nPalauttaa kaksisoluisen matriisin. Ensimmäisessä solussa on pyydetyn solun sarakeleveys. Toisessa solussa on totuusarvo TOSI, jos kyseinen leveys on oletusarvo, ja EPÄTOSI jos leveyttä on muutettu käyttäjän toimesta."
  },
  {
    "objectID": "funktiot.html#sec-loogiset-funktiot",
    "href": "funktiot.html#sec-loogiset-funktiot",
    "title": "19  Funktiot",
    "section": "19.4 Loogiset funktiot",
    "text": "19.4 Loogiset funktiot\n\n19.4.1 TOSI ja EPÄTOSI\n=TOSI(), =EPÄTOSI()\nPalauttavat totuusarvot TOSI tai EPÄTOSI, nimensä mukaan. Voit vaihtoehtoisesti käyttää sanoja TOSI tai EPÄTOSI funktioiden sijaan.\n\n\n19.4.2 JA\n=JA(arg1; arg2; ...)\nPalauttaa totuusarvon TOSI, jos kaikki funktion avainsanojen arvot ovat TOSI. Palauttaa EPÄTOSI, jos vähintään yksi funktion avainsanoista on EPÄTOSI.\nTAI-funktion vastakohta (ks. Alaluku 19.4.5).\nAvainsanojen tulee olla totuusarvoja tai solu-/matriisiviittauksia totuusarvoihin.\nFunktio ei ota huomioon tekstiä, lukuja tai tyhjiä soluja.\nFunktiota käytetään usein yhdistelmässä muiden loogisten funktioiden kanssa.\n\n\n19.4.3 JOS-funktiot\n=JOS(arvioitava; jostosi; josepätosi)\n=JOS.JOUKKO(arvioitava1; jostosi1; arvioitava2; jostosi2; ...)\n=JOSVIRHE(arvioitava; josvirhe)\n=JOSPUUTTUU(arvioitava; jospuuttuu)\nFunktioperhe arvioi jonkun loogisen funktion ja palauttavat ennalta määriteltyjä tuloksia loogisen testin pohjalta.\nJOS-funktio arvioi loogisen funktion avainsanassa arvioitava. Käyttäjä määrittelee mitä palautetaan, jos arvioitava-funktion tulos on TOSI (jostosi), sekä jos tulos on EPÄTOSI (josepätosi).\nJOS.JOUKKO-funktio arvioi yhden tai useamman (korkeintaan 127) loogisen funktion ja palauttaa sitä vastaavan totuusfunktion jostosiN, jos arvioitavaN-funktion tulos on TOSI.\nJokaiselle arvioitavalle loogiselle funktiolle tulee syöttää yksi TOSI-ehdon alla tuotettava arvo, eli avainsanat syötetään pareissa. Yksi ehto arvioidaan kahdella avainsanalla (arvioitava1, jostosi1); kaksi ehtoa arvioidaan neljällä avainsanalla (arvioitava1, jostosi1, arvioitava2, jostosi2); ja niin edelleen.\nJos mikään avainsanoista ei johda palautukseen, funktio ei palauta mitään.\nVoit asettaa oletusarvon palautukselle (eli mitä palautetaan, jos mikään muu testi ei ole TOSI) lisäämällä viimeisen avainsanaparin, jossa arvioitava avainsana on TOSI. Määrittele sitten jostosi-avainsanalle, mitä pitäisi palauttaa. Näiden avainsanojen tulee olla viimeiset listauksessa, muuten ne palautuvat ennen kuin kaikki muut ehdot on käyty läpi!\nJOSVIRHE-funktio arvioi loogisen funktion avainsanassa arvioitava. Käyttäjä määrittelee mitä palautetaan, jos funktion tulos palauttaa minkä tahansa virhearvon (josvirhe).\nJOSPUUTTUU-funktio arvioi loogisen funktion avainsanassa arvioitava. Käyttäjä määrittelee mitä palautetaan, jos funktion tulos palauttaa virhearvon #PUUTTUU! (jospuuttuu).\n\n\n19.4.4 EI\n=EI(arvioitava)\nPalauttaa avainsanan arvioitava totuustuloksen vastakohdan, eli EPÄTOSI jos avainsanan tulos on TOSI tai toisinpäin.\n\n\n19.4.5 TAI ja EHDOTON.TAI\n=TAI(arg1; arg2; ...)\nPalauttaa totuusarvon TOSI, jos vähintään yksi funktion avainsanoista ovat TOSI. Palauttaa EPÄTOSI, jos kaikki funktion avainsanojen totuusarvot on EPÄTOSI.\nJA-funktion vastakohta (ks. Alaluku 19.4.2).\nAvainsanojen tulee olla totuusarvoja tai solu- tai matriisiviittauksia totuusarvoihin.\nFunktio ei ota huomioon tekstiä, lukuja tai tyhjiä soluja.\nKäytetään usein yhdistelmässä muiden loogisten funktioiden kanssa.\n=EHDOTON.TAI(arg1; arg2; ...)\nPalauttaa totuusarvon TOSI, jos vähintään yksi mutta ei kaikki funktion avainsanoista ovat TOSI. Palauttaa EPÄTOSI, jos kaikki funktion avainsanojen totuusarvot ovat joko TOSI tai EPÄTOSI.\nEhdoton versio TAI-funktiosta. Toimii samalla tavalla.\n\n\n19.4.6 LAMBDA\n=LAMBDA(par1; par2; ...; parN; laskutoimitus)\nLAMBDA-toiminnolla voit laatia omia funktioitasi. Voit määritellä enintään 253 avainsanaa (vähintään nolla) joita funktioisi käyttää. Voit sitten määritellä mitä funktiosi tekee avainsanalla laskutoimitus.\nToimivan LAMBDA-funktion toteuttamisen jälkeen voit rekisteröidä funktion nimen Nimien hallinta -tilassa, jolloin funktiota pystyy käyttämään koko työkirjassa (tai työlehtiössä, jos olet rajannut käytön. Ks. Luku 16).\nLAMBDA-toiminto kannattaa tehdä kolmessa askeleessa:\n\nTestaa, että laskutoimitus-kaavasi toimii.\nTestaa, että koko LAMBDA-funktio toimii. Kirjoita se kokonaisuudessaan soluun, ja lisää loppuun testiarvot omaan sulkuun: =LAMBDA(x; y; x+y+1)(1;2) määrittelee funktion ja ajaa sen testiarvoilla x = 1 ja y = 2.\nLisää funktio nimien hallintaan. Muista määritellä oikea käyttöalue (työkirja tai yksittäiset taulukot) sekä antaa kuvaileva nimi ja kommentti. Katso lisää nimien hallinnasta luvusta 16).\n\n\n\n19.4.7 BYCOL, BYROW ja MAP\n=BYCOL(matriisi; LAMBDA(sarake)), =BYROW(matriisi; LAMBDA(rivi)), =MAP(matriisi; LAMBDA(solu)\nFunktioilla voit suorittaa LAMBDA-funktion määritetyn matriisialueen jokaiselle riville (BYROW), sarakkeelle (BYCOL) tai yksittäiselle solulle (MAP).\nAvainsanalla matriisi määrittelet data-alueen, jonka datalla haluat toimittaa LAMBDA-funktion.\nAvainsanalla LAMBDA() määrittelet LAMBDA-funktion, mikä tulee ajaa haluamasi data-alueella.\nMäärittele LAMBDA-funktio niin kuin tekisit oman funktion, mutta älä rekisteröi sen nimeä - funktiota käytetään vain tässä kontekstissa.\nFunktiopari BYCOL ja BYROW palauttaa matriisin kooltaan 1*N, jossa N on kuinka monta kertaa funktio ajettiin. Funktio MAP taas palauttaa matriisin, jonka koko vastaa alkuperäistä data-aluetta (koska funktion LAMBDA-funktio lasketaan jokaiselle solulle).\nJos määritelty data-alue sisältäisi neljä saraketta, BYCOL palauttaisi 1*4-matriisin. Jos määritelty data-alue taas sisältäisi kolme riviä, BYROW palauttaisi 1*3-matriisin. Jos määritelty data-alue sisältää neljä saraketta ja kolme riviä, MAP palauttaisi 4*3-matriisin.\nMAP-funktio osaa myös yhdistää monia solujonoja yhteen. Tällöin funktio palauttaa 1*N-matriisin, jossa N on yhdistettävien solujonojen määrä. Esimerkiksi =MAP(A1:A5; B1:B5; C1:C5; LAMBDA() palauttaa 1*3-matriisin, jossa jokainen solu on LAMBDA-funktion lopputulos kullekin solujonolle (ensin A1:A5, sitten B1:B5, ja viimeiseksi C1:C5).\nOle tarkkana kun syötät MAP-funktiolle dataa! Jos yhdistät solujonoja, funktiot ajetaan per solujono, mutta jos syötät kokonaisen matriisin, funktiot ajetaan per solu.\nEsimerkki:\n=BYCOL(A1:C2; LAMBDA(sarake; MAKS(sarake)) palauttaa 1*3-matriisin (koska data-alueella on kolme saraketta, A, B ja C). Jokaisessa solussa on LAMBDA-funktion lopputulos sille sarakkeelle (ensimmäisessä solussa tulos A-sarakkeelle, toisessa B-sarakkeelle ja kolmannessa C-sarakkeelle). Laskettava funktio on MAKS(sarake), mikä palauttaa sarakkeen suurimman arvon."
  },
  {
    "objectID": "funktiot.html#sec-haku--ja-viitefunktiot",
    "href": "funktiot.html#sec-haku--ja-viitefunktiot",
    "title": "19  Funktiot",
    "section": "19.5 Haku- ja viitefunktiot",
    "text": "19.5 Haku- ja viitefunktiot\n\n19.5.1 VALITSE-funktiot\n=VALITSESARAKKEET(matriisi; sarake1; ...), =VALITSERIVIT(matriisi; rivi1; ...)\nFunktio palauttaa valitut sarakkeet tai rivit matriisi-alueelta. Funktiolle annetaan sarake- tai rivinumero1, sekä alue, josta tiedot haetaan. Funktioille voi antaa useamman sarake- tai rivinumeron.1 Ei siis kirjainta sarakkeiden kohdalla! Sarake A:n numero on 1, sarake D:n numero on 4, jne.\nNegatiivisilla rivi- tai sarakenumeroilla voi hakea tietoja matriisin lopusta. Arvo -1 on sama kuin viimeinen sarake/rivi, -2 toiseksi viimeinen, ja niin eteenpäin. Näin voit käyttää funktiota vaikka et tietäisi kuinka monta riviä/saraketta alkuperäisessä matriisissa olisi.\nRivi- tai sarakenumerot eivät tarvitse olla alkuperäisessä järjestyksessään, vaan ne palautetaan siinä järjestyksessä, miten ne määritellään funktiossa. Esimerkiksi sarakenumerot 1, 2, 5, 4 palauttaa vastaavat sarakkeet (A, B, E, D) tässä järjestyksessä.\nEsimerkki:\n=VALITSESARAKKEET(A1:C5; 2) palauttaa sarakkeen B (sarakenumero 2) kaikki arvot. Koska alueella on viisi riviä, funktio palauttaa seuraavat solut: B1, B2, B3, B4, B5.\n=VALITSERIVIT(A1:C5, 2, 4) palauttaa rivien 2 ja 4 kaikki arvot. Koska alueella on kolme saraketta ja valittiin kaksi riviä palautukseen, funktio palauttaa matriisin jossa ensimmäisellä rivillä on solut A2, B2, C2 ja toisella rivillä solut A4, B4, C4.\n\n\n19.5.2 SARAKE ja RIVI\n=SARAKE(solu), =RIVI(solu)\nFunktiot palauttavat solun sarake- tai rivinumeron. Numerointi on juoksevassa järjestyksessä: riveillä numero on sama kuin rivin viittausnumero yleisesti (rivi 1 on 1, 2 on 2, jne.), ja sarakkeille numerointi alkaa yhdestä (sarake A on 1, B on 2, jne.).\n\n\n19.5.3 HYLKÄÄ\n=HYLKÄÄ(matriisi; rivit; sarakkeet)\nFunktio poistaa määritetyn määrän rivejä ja/tai sarakkeita alkuperäisestä matriisista, ja palauttaa tuloksen uutena matriisina. Poisto koskee vain palautettua matriisia - funktio ei siis poista tietoja alkuperäisestä matriisista. Avainsana rivit on pakollinen, sarakkeet on valinnainen.\nNegatiivisilla arvoilla voit poista rivejä/sarakkeita matriisin lopusta alkupään sijaan: rivit = -1 poistaa viimeisen rivin, sarakkeet = -3 poistaa kolme viimeistä saraketta, ja niin eteenpäin.\n\n\n19.5.4 SUODATA\n=SUODATA(matriisi; sisällytä; jostyhjä)\nFunktio palauttaa suodatetun version alkuperäisestä matriisista. Avainsanalla sisällytä määrittelet hakualueen, jonka pohjalta suodatetaan, sekä loogisen säännön jonka pohjalta rivejä sisällytetään uuteen matriisiin. Avainsanalla jostyhjä määrittelet mitä palautetaan, jos palautettava matriisi olisi tyhjä (eli suodatin ei löytäisi yhtään sääntöä vastaavaa tulosta).\nEsimerkki:\n=SUODATA(A1:C5; B1:B5 = 2) hakee matriisin A1:C5 (kolme saraketta, viisi riviä), ja palauttaa kaikki rivit, joiden B-sarakkeen arvo on 2. Jos näitä ei ole, funktio palauttaa virhearvon #TYHJÄ!.\n=SUODATA(A1:C5; var1 = E1; \"Ei löydy!\") hakee matriisin A1:C5 (kolme saraketta, viisi riviä), ja palauttaa kaikki rivit, joiden nimetystä sarakkeesta var1 löytyy arvo, joka itsessään on määritelty solussa E1. Jos solussa E1 lukee esimerkiksi 2, funktio palauttaa säännön var1 = 2 mukaan; jos siinä lukee \"b\", funktio palauttaa säännön var1 = \"b\" mukaan, ja niin eteenpäin. Jos palautettavia arvoja ei ole ollenkaan, funktio palauttaa tekstijonon \"Ei löydy!\". HUOM: Jos nimeä var1 ei olla määritelty, funktio palauttaa virheen.\n\n\n19.5.5 XHAKU\n=XHAKU(hakuarvo; hakumatriisi; palautusmatriisi; joseilöydy; vastaavuustila; hakutila)\nFunktiolla suoritat hakuja alkuperäisestä matriisista ja palautat yhden tai useamman solun. Funktio on hyvin joustava siinä, mitä se palauttaa ja missä muodossa. Avainsanat ovat:\n\nhakuarvo (pakollinen): Mitä haetaan? Voi olla mikä tahansa Excelissä pätevä datamuoto (esim. luku, päivämäärä, merkkijono, jne.)\nhakumatriisi (pakollinen): Mistä haetaan? Määrittele joko rivi tai sarake kokonaisuudessaan. Esim. A1:A5 hakee sarakkeesta A, var1 hakee nimetyltä alueelta “var1”, A1:C1 hakee riviltä 1. Tämä on siis avainsana, jolla määrittelet, mitä loogista sääntöä yrität täyttää (“hae kaikki rivit, joiden sukupuoli on 2; hae kaikki rivit, joiden bruttovuositulot ovat 60 000 euroa”…)\npalautusmatriisi (pakollinen): Miltä alueelta palautetaan? Määrittele joko rivi tai sarake kokonaisuudessaan. Tämä avainsana määrittelee siis, mikä arvo palautetaan, kun olet löytänyt hakuarvon määritetystä hakumatriisista (“kun olet löytänyt kaikki rivit, joiden sukupuoli on 2, palauta niiden bruttovuositulot”).\njoseilöydy (valinnainen): Mitä palautetaan, jos mitään ei löydy? Jos ei määritellä tätä avainsanaa, funktio palauttaa virhearvon #PUUTTUU! jos palautettavaa ei löydy.\nvastaavuustila (valinnainen): Miten tarkasti haetaan? Oletusasetuksena funktio hakee tarkan vastaavuuden, ja palauttaa #PUUTTUU! jos sitä ei löydy. Voit myös määritellä yhden seuraavista: -1 palauttaa tarkan vastaavuuden tai seuraavaksi pienimmän kohteen, 1 palauttaa tarkan vastaavuuden tai seuraavaksi suuremman kohteen, 2 hakee laajalla vastaavuudella, jolloin voit käyttää villikorttimerkkejä *, ?, ~.2\nhakutila (valinnainen): Miten ja missä järjestyksessä haku suoritetaan? Oletuksena haku suoritetaan ensimmäisestä kohteesta alkaen (1), voit myös määritellä sen suoritettavan viimeisestä kohteesta (-1), binäärihaku nousevassa järjestyksessä (2) tai binäärihaku laskevassa järjestyksessä (-2). Binäärihaut ovat nopeampia, mutta vaativat, että matriisi on valmiiksi järjestetty kyseiseen järjestykseen - muutoin ne palauttavat virheellisiä tuloksia.\n\n2 * edustaa mitä tahansa merkkimäärää (nollasta ylöspäin) missä tahansa kohtaa sanaa. ? edustaa yksittäistä merkkiä missä tahansa kohtaa sanaa. ~ on poistumismerkki (engl. escape character), joka kertoo Excelille, että seuraava tähti, kysymysmerkki tai tilde ei ole villikorttimerkki vaan osa tekstiä. Lue lisää: Yleismerkkien käyttäminen hauissa - Microsoft-tuki.\n\n19.5.6 Lajittelufunktiot\n=LAJITTELE(matriisi; lajitteluindeksi; lajittelujärjestys; sarmukaan), =LAJITTELE.ARVOJEN.PERUSTEELLA(matriisi; mukaan1; järjestys1; mukaan2; järjestys2; ...)\nFunktiot hakevat alkuperäisen matriisin, lajittelevat sen tietyn säännön mukaan, ja palauttavat lajiteltun matriisin.\nLAJITTELE-funktiossa määrittelet ensin mikä matriisi-alue lajitellaan. Jos valitset useamman rivin/sarakkeen, voit myös määritellä, minkä rivin/sarakkeen mukaan lajitellaan avainsanalla lajitteluindeksi. Avainsana lajittelujärjestys määrittelee, onko lajittelu nousevassa (1, oletus) vai laskevassa (-1) järjestyksessä. Avainsanalla sarmukaan voit määritellä, lajitellaanko rivin (EPÄTOSI, oletus) vai sarakkeen (TOSI) mukaan.\nLAJITTELE.ARVOJEN.PERUSTEELLA-funktio tekee melkein saman, mutta sillä voit määritellä useamman lajittelualueen ja -järjestyksen. Funktio lajittelee ensin alueen mukaan1 mukaan, järjestyksessä järjestys1 (samat arvot ja oletukset kuin lajittelujärjestys yllä), sitten alueen mukaan2 ja järjestyksen järjestys2 mukaan, ja niin eteenpäin.\nYhdistelemällä LAJITTELE- ja SUODATA-funktioita voit rakentaa joustavia ja (suht) nopeasti käytettävissä olevia ehdollisia hakuja tiedossasi. Haluatko esimerkiksi kaikki vastaajat, joiden bruttotulot ovat vähintään 50 000 euroa, järjestettynä koulutustason mukaan? Onnistuu: =LAJITTELE.ARVOJEN.PERUSTEELLA(SUODATA(datamatriisi; bruttotulot &gt;= 50000); koulutustaso).\n\n\n19.5.7 OTA\n=OTA(matriisi; rivit; sarakkeet)\nFunktio palauttaa matriisista määritetyn määrän rivejä (pakollinen) ja sarakkeita (valinnainen). Rivit ja sarakkeet määritetään määrässä (esim. 2 tai 5 riviä). Negatiiviset numerot hakevat matriisin lopusta.\n\n\n19.5.8 TRANSPONOI\n=TRANSPONOI(matriisi)\nFunktio kääntää alkuperäisen matriisin siten, että riveistä tulee sarakkeita ja sarakkeista rivejä.\nAlueen, johon funktio palauttaa käännetyn matriisin, voi määritellä joko dynaamisesti (lisäämällä funktio vasempaan yläkulmaan ja painamalla Enter) tai eksplisiittisesti (maalaamalla ensin koko alue, ja kirjoittamalla funktio suoraan alueeseen. Lopussa painetaan Ctrl + Shift + Enter, jotta funktio täyttää koko alueen eksplisiittisesti eikä dynaamisesti). Lue lisää dynaamisista matriiseista alaluvusta 14.9.\n\n\n19.5.9 AINUTKERTAISET.ARVOT\n=AINUTKERTAISET.ARVOT(matriisi; sarmukaan; vainkerran)\nFunktio palauttaa matriisin kaikki uniikit (ainutkertaiset) arvot. Valinnaisella loogisella avainsanalla sarmukaan funktio palauttaa uniikit sarakkeet (TOSI) rivien sijaan (EPÄTOSI tai jätetty pois). Valinnaisella loogisella avainsanalla vainkerran voit määritellä, että funktio palauttaa vain ne uniikit arvot, jotka esiintyvät vain yhden kerran matriisissa (useamman kerran sijaan)."
  },
  {
    "objectID": "funktiot.html#sec-matemaattiset-ja-trigonometriset-funktiot",
    "href": "funktiot.html#sec-matemaattiset-ja-trigonometriset-funktiot",
    "title": "19  Funktiot",
    "section": "19.6 Matemaattiset ja trigonometriset funktiot",
    "text": "19.6 Matemaattiset ja trigonometriset funktiot\nKoska matemaattisia ja trigonometrisia funktioita löytyy hyvin suuri määrä Excelissä, avaan tässä luvussa vain yleisimmät, tilastotieteen käytössä olevat funktiot. Tarkista koko luettelo Excelin opassivuilla.\n\n19.6.1 Trigonometriset funktiot\nTrigonometrisia funktioita on suuri määrä Excelissä. Jokaiselle funktiolle annetaan alkuperäinen arvo avainsanana (=FUNKTIO(arvo)). Excelissä löytyy yleisimmät identiteettifunktiot sekä niiden hyperboliset versiot (aina jälkiliitteellä H funktion nimessä). Katso Excelin opassivut kaikista funktioista (linkki tämän luvun alussa).\n\n\n19.6.2 ITSEISARVO\n=ITSEISARVO(arvo)\nPalauttaa arvon itseisarvon, eli absoluuttisen arvon.\n\n\n19.6.3 KOOSTE ja VÄLISUMMA\n=KOOSTE(funktio; asetukset; matriisi; k)\n=VÄLISUMMA(funktio; viittaus)\nKOOSTE-funktio palauttaa yleisiä koostefunktioita määrätylle matriisiviittaukselle. Funktio toimii siten niin sanottuna wrapper-funktiona, eli sille syötetään, mikä koostefunktio halutaan ajaa matriisille.\nVÄLISUMMA-funktio tekee saman, mutta on yksinkertaisempi. Funktio ei ota asetuksia.\nPakollisella avainsanalla funktio määrittelet, minkä luvun haluat laskea. Vaihtoehtoja on yhteensä 19, numeroituna 1-19:\n\nKESKIARVO\nLASKE\nLASKE.A\nMAKS\nMIN\nTULO\nKESKIHAJONTA.S\nKESKIHAJONTA.P\nSUMMA\nVAR.S\nVAR.P\nMEDIAANI\nMOODI.YKSI\nSUURI\nPIENI\nPROSENTTIPISTE.SIS\nNELJÄNNES.SIS\nPROSENTTIPISTE.ULK\nNELJÄNNES.ULK\n\nTämä luettelo näkyy myös, kun kirjoitat funktiota Excelissä, joten sinun ei tarvitse osata sitä ulkoa.\nVÄLISUMMA-funktiossa voit käyttää vain ensimmäistä yhtätoista funktiota (eli KESKIARVO:sta VAR.P:hen).\nPakollisella avainsanalla asetukset määrittelet, mitkä eri arvot ohitetaan laskussa. Jos funktio löytää näitä arvoja matriisin sisällä, se seuraa tässä määriteltyä logiikkaa. Asetuksia on kahdeksan:\n\nOhittaa VÄLISUMMA- ja KOOSTE-funktiot.\nOhittaa piiloitetut rivit, VÄLISUMMA- ja KOOSTE-funktiot.\nOhittaa virhearvot, VÄLISUMMA- ja KOOSTE-funktiot.\nOhittaa piiloitetut rivit, virhearvot, VÄLISUMMA- ja KOOSTE-funktiot.\nEi ohita mitään.\nOhittaa piiloitetut rivit.\nOhittaa virhearvot.\nOhittaa piiloitetut rivit ja virhearvot.\n\nHUOM: Funktio ei ohita asioita, jos funktion sisällä tehdään laskutoimitus! Tällöin ohitus pitää tehdä laskutoimituksen sisällä, esim. käyttäen JOS- ja ONVIRH-rakenteita.\nVÄLISUMMA-funktio ei ota asetuksia, mutta muokkaamalla funktionumeroa voit ohittaa piiloitetut rivit. Funktiot 1-9 määritellään ohittamaan piiloitetut rivit lisäämällä 10 niiden etuliitteeksi: 101, 102, 103, jne. Funktiot 10 ja 11 ottavat numeron 1 etuliitteeksi: 110 on VAR ja 111 on VAR.P.\nPakollisella avainsanalla matriisi määrittelet alueen, jolle haluat laskea kyseisen laskufunktion.\nViimeinen avainsana, k, on pakollinen tietyillä laskufunktioilla. Funktioilla SUURI ja PIENI määrittelet, minkä k:n suurimman/pienimmän arvon haluat. PROSENTTIPISTE-funktioilla k määrittelee, minkä k:nnen prosenttipisteen arvon haluat. NELJÄNNES-funktoilla k määrittelee, minkä neljänneksen haluat.\n\n\n19.6.4 PARILLINEN ja PARITON\n=PARILLINEN(arvo), =PARITON(arvo)\nFunktiot pyöristävät luvun ylöspäin lähimpään parilliseen tai parittomaan kokonaislukuun.\n\n\n19.6.5 EKSPONENTTI\n=EKSPONENTTI(arvo)\nPalauttaa arvon \\(e^\\text{arvo}\\).\n\n\n19.6.6 KERTOMA\n=KERTOMA(arvo)\nPalauttaa arvon kertoman, eli faktoriaalin. Luvun faktoriaali on yhtä kuin sarja\n\\[\\prod_{i=1}^{n}{i}\\]\nJos luku on 5, niin KERTOMA(5) palauttaa \\(5*4*3*2*1=120\\).\n\n\n19.6.7 Pyöristysfunktiot\n=PYÖRISTÄ.KERR(arvo; tarkkuus)\n=PYÖRISTÄ.KERR.ALAS(arvo; tarkkuus)\n=PYÖRISTÄ.KERR.YLÖS(arvo; tarkkuus)\n=PYÖRISTÄ.KERR.ALAS.TARKKA(arvo; tarkkuus)\n=PYÖRISTÄ(arvo; desimaalit)\n=PYÖRISTÄ.DES.ALAS(arvo; desimaalit)\n=PYÖRISTÄ.DES.YLÖS(arvo; desimaalit)\nKaikki pyöristysfunktiot toimivat samalla tavalla ja näyttävät samoilta, mutta pienillä eroilla.\nTavallinen pyöristys hoituu funktiolla PYÖRISTÄ, joka ottaa arvon joka pyöristetään, sekä desimaalitarkkuuden numeroissa. Esim. =PYÖRISTÄ(2,673; 1) pyöristää arvon yhden desimaalin tarkkuudelle, eli 2.7. Suunta määräytyy niin kuin matematiikassa yleensä, eli &gt;= 0.5 pyöristetään ylös ja &lt; 0.5 alas.\nJos haluat pyöristää tiettyyn suuntaan, voit käyttää PYÖRISTÄ.DES.ALAS tai PYÖRISTÄ.DES.YLÖS.\nFunktioperhe PYÖRISTÄ.KERR pyöristää tiettyä kerrannaisnumeroa kohtaan. Funktio hakee siis lähimmän numeron, jonka voi tasajakaa tarkkuus-arvolla. Pääteliitteet .ALAS ja .YLÖS määrittelevät pyöristyksen suunnan. Yleisfunktiossa PYÖRISTÄ.KERR suunta määräytyy jakojäännöksen perusteella: jos jaosta jää &gt;= puolet kerrannaisen arvosta, se pyöristää ylöspäin, ja muuten alaspäin. Esimerkkinä =PYÖRISTÄ.KERR(10;3) laskee, että kymmenen jako kolmella jättää yhden jäljelle, mikä on vähemmän kuin puolet kolmesta (&lt;= 1.5), joten se pyöristää alaspäin. Lähin tasajakonumero alaspäin on 9, joten tulos on 9.\n\n\n19.6.8 SUURIN.YHT.TEKIJÄ ja PIENIN.YHT.JAETTAVA\n=SUURIN.YHT.TEKIJÄ(luku1; luku2; ...), =PIENIN.YHT.JAETTAVA(luku1; luku2; ...)\nFunktiot hakevat suurimman tai pienimmän yhteisen tekijän kahdelle tai useammalle arvolle. Nolla on tässä jaettava kaikilla luonnollisilla luvuilla, ja negatiiviset luvut eivät toimi.\n\n\n19.6.9 Logaritmit\n=LOG(arvo; kanta), =LOG10(arvo), =LUONNLOG(arvo)\nFunktioperhe LOG palauttaa arvon logaritmin. Erikoisfunktiot LOG10 ja LUONNLOG palauttavat arvon kymmenkantaisen logaritmin \\(10^{x}\\) ja luonnollisen logaritmin \\(e^{x}\\). Muut logaritmikannat määritellään LOG-funktion kanta-avainsanalla.\n\n\n19.6.10 JAKOJ\n=JAKOJ(luku; jakaja)\nFunktio palauttaa jäännöksen jakolaskulle luku/jakaja. Jakojäännöksellä on aina sama etumerkki (positiivinen tai negatiivinen) kuin jakajalla.\n\n\n19.6.11 PII\n=PII()\nPalauttaa piin arvon 15:lla desimaalilla.\n\n\n19.6.12 Satunnaisluvut\n=SATUNNAISLUKU(), =SATUNNAISLUKU.VÄLILTÄ(alku; loppu)\nFunktiot generoivat satunnaislukuja. Perusfunktio SATUNNAISLUKU tuottaa yhden luvun väliltä 0-1, ja funktio SATUNNAISLUKU.VÄLILTÄ tuottaa luvun väliltä alku-loppu. Luvut generoidaan Mersenne Twister -algoritmilla, ja tuotetaan uudelleen joka kerta, kun kaavat lasketaan uudelleen.\n\n\n19.6.13 Neliöjuuret\n=NELIÖJUURI(arvo), =NELIÖJUURI.PII(arvo)\nFunktiot laskevat arvon neliöjuuren. Perusfunktio laskee tavallisen neliöjuuren (positiivisen), NELIÖJUURI.PII kertoo ensin arvon piillä ja laskee sitten neliöjuuren.\n\n\n19.6.14 Summat\n=SUMMA(alue)\n=SUMMA.JOS(alue; ehto)\n=SUMMA.JOS.JOUKKO(alue; ehtoalue1; ehto1; ehtoalue2; ehto2; ...)\nSummafunktiolla lasket yhteen määrätyn alueen kaikki arvot. Voit asettaa ehdon summaukselle käyttämällä SUMMA.JOS-funktiota, jolloin arvot summataan yhteen vain silloin, kun ne täyttävät loogisen ehdon ehto-avainsanassa.\nJos haluat määritellä useita ehtoja, tai jos ehdot riippuvat jonkun toisen alueen arvoista, voit käyttää SUMMA.JOS.JOUKKO-komentoa. Jokainen ehto määritellään alue-ehto-parina, jossa ehtoalue määrittelee, millä alueella ehto tarkistetaan, ja ehto määrittelee itse ehdon. Alue-ehto-pareja voi olla 127 kappaletta.\n\n\n19.6.15 Neliösummat\n=NELIÖSUMMA(alue)\n=NELIÖSUMMIEN.EROTUS(alue1; alue2)\n=NELIÖSUMMIEN.SUMMA(alue1; alue2)\n=EROTUSTEN.NELIÖSUMMA(alue1; alue2)\nTämä funktioperhe laskee neliösummia, jolloin ensin otetaan jokaisen arvon neliö (\\(x^2\\)) ja sitten summataan ne yhteen.\nPerusfunktio NELIÖSUMMA tekee tämän arvosarjalle, esim. kokonaiselle sarakkeelle tai riville. Kaava tälle on: \\(\\sum{x^2}\\)\nKolme seuraavaa toimivat kahdella alueella, ja tekevät eri asioita riippuen funktiosta:\n\nNELIÖSUMMIEN.EROTUS laskee kahden alueen jokaisen arvon neliön, vähentää ne toisistaan (alue2 - alue1) ja summaa lopputuloksen yhteen. Kaava on: \\(\\sum{x^2-y^2}\\)\nNELIÖSUMMIEN.SUMMA laskee kahden alueen jokaisen arvon neliön ja summaa ne yhteen. Kaava on: \\(\\sum{x^2 + y^2}\\)\nEROTUSTEN.NELIÖSUMMA laskee ensin kahden alueen jokaisen arvon eron (alue2 - alue1), ottaa tuloksen neliön ja summaa kaikki nämä yhteen. Kaava on: \\(\\sum{(x-y)^2}\\)\n\n\n\n19.6.16 KATKAISE\n=KATKAISE(luku; numerot)\nFunktio pudottaa desimaalit annetulta luvulta. Oletusarvona funktio pudottaa kaikki desimaalit, mutta voit myös määritellä kuinka monta jätetään valinnaisella avainsanalla numerot. Huomaa, että funktio ei pyöristä, vaan tiputtaa vain pois desimaalit!"
  },
  {
    "objectID": "funktiot.html#sec-tilastolliset-funktiot",
    "href": "funktiot.html#sec-tilastolliset-funktiot",
    "title": "19  Funktiot",
    "section": "19.7 Tilastolliset funktiot",
    "text": "19.7 Tilastolliset funktiot\n\n19.7.1 Sijaintiluvut\n\n19.7.1.1 LASKE-funktiot\n=LASKE(alue)\n=LASKE.A(alue)\n=LASKE.TYHJÄT(alue)\n=LASKE.JOS(alue; ehto)\n=LASKE.JOS.JOUKKO(alue; ehtoalue1; ehto1; ehtoalue2; ehto2; ...)\nJos haluat laskea, kuinka monta arvoa tietyllä alueella on (esim. laskeaksesi analyysissa käytetyn N:n tietylle laskutoiminnolle), voit käyttää funktiota LASKE. Funktio laskee vain luvut, päivämäärät ja tekstimuotoiset luvut jotka Excel pystyy muuntamaan luvuiksi.\nJos haluat laskea myös totuusarvoja, tekstiä tai virhearvoja, käytä funktiota LASKE.A. Funktio laskee kaikkien arvojen määrän, lukuunottamatta tyhjiä soluja.\nJos haluat laskea nimenomaan tyhjät solut, käytä funktiota LASKE.TYHJÄT. Funktio laskee tyhjät solut sekä solut, joissa on tyhjä teksti \"\". Funktio ei laske nollaa!\nVoit ehdollistaa laskutoiminnon käyttämällä funktiota LASKE.JOS. Funktio laskee vain ne solut, jotka täyttävät ehdon. Huomaa, että funktio laskee samat arvot kuin perusfunktio LASKE, eli tyhjiä, tekstiä, totuusarvoja tai virheitä ei lasketa mukaan.\nVoit myös kirjoittaa useamman ehdon sekä käyttää eri ehtoalueita funktiolla LASKE.JOS.JOUKKO. Ehdot annetaan alue-ehto-pareina, jossa alue määrittelee, millä alueella ehdon on pädettävä alkuperäisen luvun ollakseen mukana laskussa, ja ehto määrittelee itse ehdon. Laskettava alue määritellään alue-avainsanalla, eli laskettava alue voi olla eri kuin ehtoalueet. Tyhjät solut kohdellaan arvona 0, sekä laskussa että ehdoissa.\n\n\n19.7.1.2 TAAJUUS\n=TAAJUUS(alue; lokerot)\nFunktio palauttaa frekvenssitaulukon. Määrittele ensin alue, josta haluat laskea kaikkien arvojen frekvenssit. Voit määritellä mitkä arvot lasketaan lokerot-alueella, mutta voit myös jättää sen pois, jolloin funktio automaattisesti laskee kaikki ainutlaatuiset arvot ja niiden esiintymiset.\nHuomaa, että lokerot tulee määritellä lukujanana eli yksiulotteisena matriisina! Voit joko kirjoittaa lokeroarvot vierekkäisiin soluihin jonnekin työlehteesi, tai kirjoittaa ne käsin funktioon käyttäen {}-syntaksia.\nJos määrittelet lokerot, voit pudottaa muuttujan tasoa suhde- tai välimatka-asteikolta järjestysasteikolle. Jokainen lokero jonka määrittelet on raja-arvo; ensimmäinen lokeroarvo on kaikki arvot alle tai yhtä suuria kuin lokeroarvo, toinen on kaikki arvot ensimmäisen ja toisen arvon välillä, jne. Jos siis määrittelet lokeroarvoina matriisialueen jossa on arvot {70, 79, 89}, niin funktio laskee neljä lokeroa: Arvot 70 tai vähemmän, arvot 71-79, arvot 80-89, ja arvot 90 tai enemmän.\nTAAJUUS palauttaa aina yhden luvun enemmän, kuin lokeroja on. Tämä luku edustaa kaikkia arvoja, jotka ovat suurempia kuin suurimman arvon lokero. Jos lokerot esim. määritellään yhdestä viiteen, TAAJUUS palauttaa kuudennen lokeron joka edustaa kaikkia arvoja yli viiden.\n\n\n19.7.1.3 Moodi\n=MOODI.YKSI(alue), =MOODI.USEA(alue)\nFunktiot hakevat lukusarjan moodin, eli useimmiten esiintyvän arvon. Jos odotat vain yhtä moodia, käytä funktiota MOODI.YKSI, mutta huomaa, että sen käyttäytyminen jos se löytää useamman moodin ei ole määritelty! Multimodalisuuden kohdalla käytä funktiota MOODI.USEA, joka palauttaa pystysuuntaisen matriisin. Tämä matriisi sisältää kaikki esiintyvät moodit.\n\n\n19.7.1.4 Mediaani\n=MEDIAANI(alue)\nFunktio hakee lukusarjan mediaanin. Jos mediaaneja on kaksi (eli sarja on parillinen), funktio palauttaa kahden keskimmäisen arvon keskiarvon. Funktio laskee mukaan totuusarvot ja tekstimuotoiset luvut (“1”). Muut arvot antavat joko virheen tai ohitetaan, riippuen siitä, ovatko ne matriisiargumentissa vai suoraan viitattuna.\n\n\n19.7.1.5 Keskiarvo\n=KESKIARVO(alue)\n=KESKIARVO.TASATTU(alue; tasaus)\n=KESKIARVO.JOS(alue; ehto; keskiarvoalue)\n=KESKIARVO.JOS.JOUKKO(keskiarvoalue; ehtoalue1; ehto1; ehtoalue2; ehto2; ...)\nYleisen aritmeettisen keskiarvon voit laskea funktiolla KESKIARVO.\nJos haluat laskea tasatun keskiarvon, käytä funktiota KESKIARVO.TASATTU. Määrittele alue jolle haluat laskea keskiarvon, sekä tasaus-prosentti desimaalilukuna (esim. 0.05 jos haluat jättää pois 5 prosenttia datan ääripäistä).\nJos haluat ehdollistaa mitkä luvut valitaan keskiarvoon, voit käyttää funktiota KESKIARVO.JOS. Lisää ehto avainsanaan ehto. Ehto päteää alueeseen joka määriteltiin avainsanalla alue; jos haluat laskea keskiarvon jollekin muulle alueelle (esim. toiselle muuttujalle kuin ehtomuuttuja), määrittele se avainsanalla keskiarvoalue.\nJos haluat laskea keskiarvon käyttäen useampaa eri ehtoa, käytä funktiota KESKIARVO.JOS.JOUKKO. Ehdot syötetään aina alue-ehto-parina, jossa alue määrittelee miltä alueelta ehto tarkastetaan, ja ehto määrittelee itse ehdon.\n\n\n\n19.7.2 Hajontaluvut\n\n19.7.2.1 Pienin, suurin, ja raja-arvot\n=MIN(alue), =MAKS(alue)\n=MIN.JOS.JOUKKO(alue; ehtoalue1; ehto1; ehtoalue2; ehto2; ...)\n=MAKS.JOS.JOUKKO(alue; ehtoalue1; ehto1; ehtoalue2; ehto2; ...)\n=PIENI(alue; k), =SUURI(alue; k)\n=PROSENTTIPISTE.SIS(alue; k), =PROSENTTIPISTE.ULK(alue; k)\n=NELJÄNNES.SIS(alue; neljännes), =NELJÄNNES.ULK(alue; neljännes)\nVoit hakea alueen pienimmän ja suurimman arvon funktioilla MIN (minimi) ja MAKS (maksimi).\nVoit myös ehdollistaa minimi- ja maksimihaun funktioilla MIN.JOS.JOUKKO ja MAKS.JOS.JOUKKO. Jokainen ehto määritellään alue-ehto-parina, jossa alue määrittelee, missä ehdon tulee pädetä, ja ehto määrittelee itse ehdon. Muista myös määritellä itse laskenta-alue avainsanalla alue!\nJos haluat hakea alueen k:nnen pienimmän tai suurimman arvon, käytä funktioita PIENI ja SUURI. Raja-arvo määritellään omalla avainsanallaan, k.\nJos haluat hakea tietyn fraktiilin persentiilinä, käytä funktioita PROSENTTIPISTE.SIS tai PROSENTTIPISTE.ULK. Molemmat funktiot ottavat alueen sekä arvon k, joka on persentiili ilmaistuna desimaalilukuna. Loppupääte SIS/ULK määrittelee kuuluuko raja-arvo itsessään fraktiilin sisälle (SIS) vai ei (ULK).\nNeljännekset, eli kvartiilit, voi hakea myös funktioilla =NELJÄNNES.SIS ja =NELJÄNNES.ULK. Kvartiilin numero ilmaistaan numeroina 0-4: Pienin arvo (0), ensimmäinen neljännes (1), toinen neljännes eli mediaani (2), kolmas neljännes (3), tai suurin arvo (4). Kvartiilinumerot 0, 2 ja 4 vastaavat tuloksia funktioista MIN, MEDIAANI ja MAKS vain jos käytät funktiota NELJÄNNES.SIS. Loppupääte määrittelee kuuluuko raja-arvo neljänneksen sisälle (SIS) vai ei (ULK).\n\n\n19.7.2.2 Kurtoosi ja vinouma\n=KURT(alue), =JAKAUMAN.VINOUS(alue)\nFunktiot laskevat alueen kurtoosin tai vinouman.\nExcelissä kurtoosi annetaan keskitettynä nollan ympärille, jolloin positiivinen arvo tarkoittaa terävää jakaumaa ja negatiivinen arvo tarkoittaa leveää jakaumaa.\n\n\n19.7.2.3 Keskipoikkeama\n=KESKIPOIKKEAMA(alue)\nFunktio laskee alueen keskipoikkeaman. Keskipoikkeama lasketaan kaavalla:\n\\[\\frac{\\sum{x-\\bar{x}}}{n} \\tag{19.1}\\]\n\n\n19.7.2.4 Oikaistu neliösumma\n=OIKAISTU.NELIÖSUMMA(alue)\nFunktio laskee alueen oikaistun neliösumman (engl. deviance). Oikaistu neliösumma lasketaan kaavalla:\n\\[\\sum{(x-\\bar{x})^2} \\tag{19.2}\\]\n\n\n19.7.2.5 Varianssi\n=VAR.S(alue)\nFunktio palauttaa alueen varianssin. Varianssi lasketaan kaavalla:\n\\[ s^2 = \\frac{\\sum{(x-\\bar{x})^2}} {n-1}  \\tag{19.3}\\]\n\n\n19.7.2.6 Keskihajonta\n=KESKIHAJONTA.S(alue)\nFunktio laskee alueen keskihajonnan (engl. standard deviation). Keskihajonta lasketaan kaavalla:\n\\[ \\sigma = \\sqrt{\\frac{\\sum{(x-\\bar{x})^2}} {n-1}}  \\tag{19.4}\\]\n\n\n19.7.2.7 Z-arvo\n=NORMITA(x; keskiarvo; keskihajonta)\nPalauttaa arvon normitetun z-arvon. Funktiolle pitää antaa arvo, joka halutaan normittaa (x) sekä jakauman keskiarvo ja keskihajonta.\nZ-arvo lasketaan kaavalla:\n\\[ z = \\frac{x - \\bar{x}} {\\sigma}  \\tag{19.5}\\]\n\n\n\n19.7.3 Yksimuuttujatestit\n\n19.7.3.1 Z-testi\n=Z.TESTI(alue; x; sigma)\nFunktio laskee z-testin yksisuuntaisen p-arvon.\nMäärittele testattava arvo avainsanalla x, ja alue, jota vastaan testaat avainsanalla alue. Testi testaa tuolloin, eroaako arvo x alueen keskiarvosta merkitsevästi. Toisin sanoin: kuinka suurella todennäköisyydellä saisit arvon x tai isomman, jos sen todellinen arvo onkin alueen keskiarvo eikä x.\nValinnaisella avainsanalla sigma voit antaa populaation tunnetun keskihajonnan. Jos jätät sen pois, keskihajonta estimoidaan otoksesta. Useimmiten sinun tulee jättää se pois.\nJos haluat laskea kaksisuuntaisen z-testin yksisuuntaisen sijaan (eli jos x:n ero keskiarvoon saa mennä kumpaan tahansa suuntaan), voit käyttää seuraavaa kaavaa:\n= 2 * MIN( Z.TESTI(); 1 - Z.TESTI() )\nFunktio ei laske testisuuretta! Jotta voit raportoida koko testin, sinun tulee myös laskea testisuure käsin. Voit käyttää NORMITA-funktiota laskeaksesi x-arvon z-normitetun arvon, jonka raportoit yhteydessä z-testin palauttaman p-arvon kanssa.\n\n\n\n19.7.4 Kaksimuuttujatestit\n\n19.7.4.1 Kovarianssi\n=KOVARIANSSI.S(matriisi1; matriisi2)\nFunktio laskee kahden matriisin yhteisen kovarianssin. Funktio olettaa, että matriisit ovat yhtä suuria otoksia kokonaispopulaatiosta. Funktio ohittaa tekstit, totuusasvot ja tyhjät solut, mutta ottaa huomioon nollan.\n\n\n19.7.4.2 Korrelaatiokerroin\n=PEARSON(matriisi1; matriisi2)\n=PEARSON.NELIÖ(matriisi1; matriisi2)\nFunktio PEARSON palauttaa kahden matriisin Pearsonin tulomomenttikorrelaatiokertoimen, r:n. Pearsonin korrelaatio lasketaan kaavalla:\n\\[ r = \\frac{\\sum{(x-\\bar{x})(y-\\bar{y})}} {\\sqrt{\\sum{(x-\\bar{x})^2}\\sum{(y-\\bar{y})^2}}}  \\tag{19.6}\\]\nFunktio PEARSON.NELIÖ laskee ensin r:n, ja palauttaa sitten sen neliön, \\(r^2\\). Voit tehdä saman ottamalla PEARSON-funktion tulokseen neliön.\n\n\n19.7.4.3 Khiin neliön testi\n=CHINELIÖ.TESTI(todellinen; odotettu)33 Excelin kääntäjät eivät taida tietää, että kreikan kirjain \\(\\chi\\) kirjoitetaan suomeksi khii eikä chi.\nFunktio laskee khiin neliö -testin p-arvon.\nEnsimmäinen avainsana, todellinen, määrittelee todellisten havaintojen matriisin. Toinen avainsana, odotettu, määrittelee odotettujen soluarvojen matriisin.\nJotta voit käyttää khiin neliön testiä, sinun tulee ensin rakentaa kaksi ristiintaulukointia: todelliset arvot ja odotetut arvot. Katso ohjeet alaluvusta 13.3.\nFunktio ei laske testisuuretta! Joudut laskemaan testisuureen käsin.\nSuureen vapausasteet lasketaan kaavalla \\((k_{\\text{rivit}}-1) * (k_{\\text{sarakkeet}}-1)\\).\nVoit myös laskea testin yksisuuntaisen p-arvon käyttämällä funktiota CHINELIÖ.JAKAUMA.OH(suure; vapausasteet). Tätä varten tarvitset suureen ja vapausasteet.\n\n\n19.7.4.4 T-testi\n=T.TESTI(matriisi1; matriisi2; suunta; laji)\nFunktio laskee t-testin p-arvon.\nEnsimmäiset kaksi avainsanaa määrittelevät kaksi matriisia, joita halutaan verrata toisiinsa. Avainsanalla suunta määrittelet, käytätkö yksisuuntaista (1) vai kaksisuuntaista (2) jakaumaa. Avainsanalla laji määrittelet t-testin lajin seuraavista:\n\nParittainen t-testi samasta otoksesta (ns. within-group)\nKahden otoksen t-testi, saman varianssin oletus (homoskedastinen; ns. between-groups)\nKahden otoksen t-testi, erisuuren varianssin oletus (heteroskedastinen; ns. between-groups; vastaa Welchin t-testiä)\n\nHuomaa, että laji 1 ei toimi, jos matriiseissa on eri määrät arvoja.\nFunktio ei laske testisuuretta! Joudut laskemaan testisuureen käsin. Kaavat riippuvat siitä, lasketko parittaisen vai kahden otoksen t-testin. Lue lisää luvusta 11.\n\n\n19.7.4.5 Järjestyslukujen laskeminen\n=ARVON.MUKAAN.TASAN(luku; alue; järjestys), =ARVON.MUKAAN.KESKIARVO(luku; alue; järjestys)\nFunktioilla lasket järjestysluvut jollekin lukusarjalle. Funktioiden erona on miten ne käsittelevät tasajärjestystä: .TASAN palauttaa saman järjestysluvun kaikille tasajärjestysluvuille, ja .KESKIARVO palauttaa tasajärjestyslukujen keskiarvon järjestyslukuna.\nAvainsana luku määrittelee, minkä luvun järjestysluvun haluat laskea. Avainsana alue määrittelee alueen, jossa haluat laskea järjestysluvut (eli kaikki luvut, joiden mukaan järjestysluku lasketaan). Valinnainen avainsana järjestys määrittelee nousevan 1 tai laskevan 0 järjestyksen; oletuksena on laskeva järjestys.\n\n\n\n19.7.5 Merkitsevyystestit\n\n19.7.5.1 Binomijakauman todennäköisyysarvo\n=BINOMI.JAKAUMA(luku; yritykset; todennäköisyys; kumulatiivinen)\nFunktio hakee p-arvon määritetylle binomijakaumalle. Funktiota käytetään mm. merkkitestin toteuttamisessa. Avainsanalla luku määrittelet merkkimäärän, jota haluat testata. Avainsanalla yritykset määrittelet otoskoon. Avainsanalla todennäköisyys määrittelet todennäköisyysrajan - merkkitestissä aina 0,5. Avainsanalla kumulatiivinen määrittelet, haluatko kumulatiivisen jakaumafunktion EPÄTOSI vai tiheysfunktion TOSI - merkkitestissä käytetään kumulatiivista jakaumaa.\n\n\n19.7.5.2 Normaalijakauman todennäköisyysarvo\n=NORM_JAKAUMA.NORMITA(z; kumulatiivinen)\nFunktio hakee p-arvon määritetylle normaalijakauman z-arvolle.\nAvainsanalla z määrittelet z-arvon. Avainsanalla kumulatiivinen määrittelet, haetko kumulatiivisen jakaumafunktion TOSI vai todennäköisyystiheysfunktion EPÄTOSI. Yleensä haluat tällä kurssilla tiheysfunktion."
  },
  {
    "objectID": "funktiot.html#sec-tekstifunktiot",
    "href": "funktiot.html#sec-tekstifunktiot",
    "title": "19  Funktiot",
    "section": "19.8 Tekstifunktiot",
    "text": "19.8 Tekstifunktiot\n\n19.8.1 SIIVOA\n=SIIVOA(teksti)\nPoistaa tekstistä tulostumattomat merkit. Nämä ovat merkkejä, jotka eivät näy visuaalisesti, mutta jotka kuitenkin voivat löytyä tekstistä ja voivat aiheuttaa ongelmia myöhemmin.\n\n\n19.8.2 YHDISTÄ ja &-merkki\n=YHDISTÄ(teksti1; teksti2; ...)\nFunktiolla voit yhdistää useita tekstijonoja yhdeksi. Tekstijonot yhdistetään sellaisinaan, eli funktio ei lisää välilyöntejä tai muita erotusmerkkejä. Lisää ne itse lisäämällä välilyöntijonon \" \" kahden tekstijonon väliin.\nFunktion sijaan voit käyttää &-merkkiä. Komento A1 & B2 on sama kuin =YHDISTÄ(A1; B2).\n\n\n19.8.3 TEKSTI\n=TEKSTI(arvo; muotokoodi)\nFunktiolla voit muotoilla lukuja erinäisiin muotoihin. Luku annetaan avainsanalla arvo, ja halutun muodon muotokoodi annetaan avainsanalla muotokoodi. Muotoilukoodeja on monenlaisia ja ne ovat jokseenkin vaikeasti ymmärrettävissä, suosittelen tarkistaa tämän funktion apusivut: TEKSTI-funktio (Microsoft).\n\n\n19.8.4 VERTAA\n=VERTAA(teksti1; teksti2)\nFunktio arvioi, ovatko kaksi merkkijonoa samoja (TOSI) vai erilaisia (EPÄTOSI). Funktio vertaa täsmällisesti, eli isot ja pienet kirjaimet eroavat, kuin myös välilyönnit ja näkymättömät merkit. Funktio ohittaa solun muotoiluerot, esim. lihavoinnin tai kursiivin.\n\n\n19.8.5 ETSI ja KÄY.LÄPI\n=ETSI(hakumerkit; teksti; aloitus)\n=KÄY.LÄPI(hakumerkit; teksti)\nETSI-funktio toimii tekstihakuna, ja hakee määrätystä tekstistä jotain merkkijonoa. Teksti, josta haetaan, määritellään avainsanalla teksti, ja merkkijono määritellään avainsanalla hakumerkit. Valinnaisella avainsanalla aloitus voit määritellä indeksin, mistä merkistä haku aloitetaan.\nFunktio palauttaa indeksiluvun, missä se ensimmäisenä löysi määritetyn merkkijonon tekstistä. Indeksiluku vastaa merkkijonon ensimmäisen merkin sijaintia tekstissä: jos haetaan esim. sanaa ja tekstistä Ajanjaksot, funktio palauttaa luvun 2. Tämä merkitsee, että haettava teksti löytyy tekstistä alkaen kohdasta 2. Funktio ei siis huomaa ja-sanan toistumista myöhemmin sanassa, koska se löysi ensimmäisen esiintymisen ja lopettaa siihen.\nETSI on tarkka ja erottelee ison ja pienen kirjaimen välillä, sekä ottaa huomioon näkymättömät merkit.\nJos haluat hakea sekä pieniä että isoja kirjaimia, käytä KÄY.LÄPI-funktiota. Huomioi kuitenkin, että KÄY.LÄPI-funktiossa ei voi määritellä aloituskohtaa.\n\n\n19.8.6 PITUUS\n=PITUUS(teksti)\nPalauttaa teksti-avainsanassa määritetyn tekstin merkkien määrän.\n\n\n19.8.7 PIENET ja ISOT\n=PIENET(teksti), =ISOT(teksti)\nMuuntaa tekstin kaikki merkit joko pieniksi tai isoiksi kirjaimiksi. Ei vaikuta muihin merkkeihin tekstissä, esim. pisteihin tai välilyönteihin.\n\n\n19.8.8 TEKSTI.JÄLKEEN ja TEKSTI.ENNEN\n=TEKSTI.JÄLKEEN(teksti; erotin; aloitus; vastaavuus; loppu_täsmäys; joseilöydy)\n=TEKSTI.ENNEN(teksti; erotin; aloitus; vastaavuus; loppu_täsmäys; joseilöydy)\nFunktiopari hakee kaiken tekstin joko ennen (.ENNEN) tai jälkeen (.JÄLKEEN) erotinkohdan. Avainsanalla teksti määrittelet, mistä haluat hakea tekstiä. Avainsanalla erotin määrittelet, minkä hakukohdan jälkeen haluat poimia kaiken tekstin. Muut avainsanat ovat valinnaisia:\n\naloitus: Mistä kohdasta tekstiä haku aloitetaan? Ilmaistaan indeksilukuna.\nvastaavuus: Onko kirjainkoolla merkitystä (1) vai ei (0)? Oletusarvolta kirjainkoolla on merkitystä.\nloppu_täsmäys: Lasketaanko tekstin loppuminen erottimena (1) vai ei (0)? Oletusarvolta lasketaan.\njoseilöydy: Mitä tehdään, jos tekstiä ei löydy ollenkaan? Oletusarvolta palauttaa virhearvon #PUUTTUU!.\n\n\n\n19.8.9 POISTA.VÄLIT\n=POISTA.VÄLIT(teksti)\nPoistaa välilyönnit tekstin alusta ja lopusta. Funktio ei poista sanojen välisiä välilyöntejä.\n\n\n19.8.10 ERISNIMI\n=ERISNIMI(teksti)\nMuuttaa tekstin ensimmäisen kirjaimen, sekä kaikki erikoismerkkien jälkeiset kirjaimet isoiksi kirjaimiksi.\n\n\n19.8.11 POIMI.TEKSTI\n=POIMI.TEKSTI(teksti; aloitus; määrä)\nFunktio poimii tekstistä tietyn määrän merkkejä aloituskohdan jälkeen. Määrittele teksti avainsanalla teksti, aloituskohdan indeksiluvun avainsanalla aloitus, ja poimittavien merkkien määrän avainsanalla määrä.\nJos aloitusluku on suurempi kuin tekstin merkkimäärä, funktio palauttaa tyhjän tekstijonon \"\". Jos aloitusluku on pienempi kuin merkkimäärä, mutta poimittavien merkkien määrä ylittää tekstin pituuden, funktio palauttaa kaiken tekstin, jonka se voi hakea alkuperäisestä tekstistä."
  },
  {
    "objectID": "lambdakaavat.html#sec-kaavojen-asentaminen",
    "href": "lambdakaavat.html#sec-kaavojen-asentaminen",
    "title": "20  LAMBDA-kaavoja",
    "section": "20.1 Kaavojen asentaminen",
    "text": "20.1 Kaavojen asentaminen\n\nAvaa Nimien hallinta.\nLaadi uusi nimi painikkeesta Uusi....\nKopioi funktion Excel-nimi taulukosta kohtaan Nimi.\nKopioi funktion toimintokuvaus taulukosta kohtaan Kommentti.\nKopioi itse funktio kohtaan Viittaus.\nVarmista, että nimen Laajuus on “Työkirja” (jos et halua käyttää funktiota vain yhdessä työlehtiössä)\nTallenna nimi painamalla OK.\n\nJos tarvitset muistutusta nimien hallinnasta lue Luku 16."
  },
  {
    "objectID": "lambdakaavat.html#sec-kaavojen-käyttäminen",
    "href": "lambdakaavat.html#sec-kaavojen-käyttäminen",
    "title": "20  LAMBDA-kaavoja",
    "section": "20.2 Kaavojen käyttäminen",
    "text": "20.2 Kaavojen käyttäminen\nKun olet lisännyt kaavan Nimien hallintaan, käytön pitäisi toimia kirjoittamalla kaavan nimi soluun samalla tavalla kuin muut kaavat. Jos tämä ei kuitenkaan toimi, tarkista ensin nimien hallinnasta, onko nimi oikein ja laajuus sopiva. Voit myös koittaa syöttää kaavan suoraan toiminnolla Lisää &gt; Nimien hallinta &gt; Käytä kaavassa (kun muokkaat solua tai kaavaa)."
  },
  {
    "objectID": "lambdakaavat.html#sec-korrelaatio-kaavat",
    "href": "lambdakaavat.html#sec-korrelaatio-kaavat",
    "title": "20  LAMBDA-kaavoja",
    "section": "20.3 Korrelaatio",
    "text": "20.3 Korrelaatio\n\nLambda-funktiot korrelaation merkitsevyyden laskemiseksi\n\n\n\n\n\n\n\nExcel-nimi\nToiminto\nLambda-funktio\n\n\n\n\nKORR.P\nLaskee korrelaatiokertoimen todennäköisyysarvon käyttäen kaksihäntäistä t-jakaumaa.\n=LAMBDA(r;n; T.JAKAUMA.2S(ITSEISARVO((r*NELIÖJUURI(n-2))/(NELIÖJUURI(1-(r^2))));n-2))\n\n\nKORR.Z\nLaskee korrelaatiokertoimen z-arvon. Käytetään yhdessä KORR.Z.SE-funktion kanssa laskeakseen kertoimen luottamusväli.\n=LAMBDA(r; 0,5*LUONNLOG((1+r)/(1-r)))\n\n\nKORR.Z.SE\nLaskee korrelaatiokertoimen z-arvon keskivirheen. Käytetään yhdessä KORR.Z-funktion kanssa laskeakseen kertoimen luottamusväli.\n=LAMBDA(n; 1/(NELIÖJUURI(n-3)))\n\n\nKORR.Z.R\nKääntää korrelaatiokertoimen z-arvon takaisin r-arvoksi. Syötä aikaisemmin lasketut luottamusväliarvot funktioon saadaksesi luottamusvälit \\(r\\)-arvoina.\n=LAMBDA(z; (EKSPONENTTI(2*z)-1)/(EKSPONENTTI(2*z)+1))\n\n\nKORR.Z.CI\nLaskee korrelaatiokertoimen luottamusvälin z-arvosta, keskivirheestä ja alfatasosta (desimaaleissa). Palauttaa kaksirivisen matriisin, jossa ensimmäinen arvo on luottamusvälin yläraja ja toinen arvo luottamusvälin alaraja.\n=LAMBDA(z; se; a; VALITSE.INDEKSI({1;2}; z+(NORM_JAKAUMA.KÄÄNT(1-(a/2))*se); z-(NORM_JAKAUMA.KÄÄNT(1-(a/2))*se)))"
  },
  {
    "objectID": "webropol.html#sec-webropoliin-kirjautuminen",
    "href": "webropol.html#sec-webropoliin-kirjautuminen",
    "title": "21  Webropol",
    "section": "21.1 Webropoliin kirjautuminen",
    "text": "21.1 Webropoliin kirjautuminen\nKirjaudu Webropoliin osoitteessa webropol.fi. Käytä Pelastusopiston tunnuksia päästäksesi sisään, jolloin saat käyttöösi myös opiston omat grafiikat."
  },
  {
    "objectID": "webropol.html#sec-yleisnäkymä-ja-kyselyn-luominen",
    "href": "webropol.html#sec-yleisnäkymä-ja-kyselyn-luominen",
    "title": "21  Webropol",
    "section": "21.2 Yleisnäkymä ja kyselyn luominen",
    "text": "21.2 Yleisnäkymä ja kyselyn luominen\nKirjautuessasi Webropoliin näet yleisnäkymän (Kuva 21.1). Jos olet luonut kyselyn aikaisemmin käyttäjätililläsi, näet sen listattuna “Oikotiet viimeisimpiin kyselyihin ja raportteihin”-osioissa. Yläoikealla löydät uuden kyselyn luomisen työkalu “Luo uusi kysely” sekä linkin sivulle, josta löydät omat kyselysi, “Kyselyt”.\n\n\n\nKuva 21.1: Webropolin yleisnäkymä\n\n\nValitse “Luo uusi kysely” yläpalkista tai oikotiealueen oranssista napista luodaksesi uuden kyselyn. Siirryt kyselyn luontilomakkeeseen (Kuva 21.2).\n\n\n\nKuva 21.2: Kyselyn luontilomake\n\n\nVoit nimetä kyselysi sekä valita, mihin kansioon haluat laittaa sen. Tämä vaikuttaa vain siihen, miten järjestelet omat kyselysi tililläsi, eikä näy vastaajille.\nTällä alueella voit myös määritellä ulkonäkömallin. Myöhemmin voit vapaasti muuttaa ulkonäköä, mutta valitse jo tässä hetkessä malli, joka on jokseenkin lähellä lopullista versiotasi. Näet esikatselun kyselyn ulkonäöstä tietokoneruudulla sivun alaosassa.\nKun olet nimennyt kyselyn ja valinnut mallin (voit käyttää oletusasetusta), paina “Luo kysely”-painiketta sivun oikealla puolella. Siirryt silloin kyselyn muokkausnäkymään (Kuva 21.3).\n\n\n\nKuva 21.3: Muokkausnäkymä\n\n\nWebropolin kyselyillä on neljä näkymää, jotka löydät sivun ylävasemmalta: Muokkaa, Kerää vastauksia, Seuranta ja Raportointi. Nimensä mukaisesti muokkaat kyselyä Muokkaa-näkymässä, määrittelet keräystavat Kerää vastauksia -näkymässä, seuraat vastaamisprosessia Seuranta-näkymässä ja tarkastelet vastauksia sekä tallennat ne tietokoneellesi Raportointi-näkymässä."
  },
  {
    "objectID": "webropol.html#sec-muokkaa-näkymä",
    "href": "webropol.html#sec-muokkaa-näkymä",
    "title": "21  Webropol",
    "section": "21.3 Muokkaa-näkymä",
    "text": "21.3 Muokkaa-näkymä\nMuokkaa-näkymässä muokkaat kyselylomakettasi (Kuva 21.3). Sivun vasemmalla puolella näet luettelon kyselyn sivuista. Voit (ja onkin suotavaa) jaata kyselysi useammalle sivulle, jotta vastaajien ei tarvitse rullata suurta sivua ylös ja alas.\nSivun yläkohdassa, näkymien valikon alla, löytyy muokkaustyökalut (Kuva 21.4). Käymme läpi kaikki työkalut, aloittaen ensin kyselypohjista.\n\n\n\nKuva 21.4: Muokkaa-näkymän muokkaustyökalut\n\n\nKyselypohjat-painikkeesta voit tallentaa kysymyksiä valmiiseen kirjastoon, jos käytät niitä usein. Voit myös hakea kirjastosta valmiita kysymyksiä. Tämä on hyödyllinen jos tuotat saman kyselyn monesti, tai jos uudelleenhyödynnät kysymyksiä kyselystä toiseen.\nLisää uusi sivu -painikkeella voit lisätä sivun. Voit tehdä tämän vasta, kun ensimmäisellä sivulla on jotain sisältöä.\nKielet-painikkeella voit määritellä kyselyn kielen sekä lisätä muita kielivaihtoehtoja. Jokaiselle kielivaihtoehdolle joudut itse kääntämään kaikki vastaukset, mutta Webropol yhdistää sitten tiedot yhdeksi datatiedostoksi myöhemmin, joten et joudu tekemään erillisiä kyselyjä useammalle kielelle. Kääntäminen kannattaa tehdä vasta, kun olet tehnyt ensimmäisen version valmiiksi, koska Webropol tuottaa Excel-tiedoston, johon käännökset tulee laittaa.\nKuvapankki-painikkeesta voit lisätä valmiita kuvia kyselyysi Pelastusopiston kuvapankista. Muista huomioida tekijänoikeudet!\nUlkoasu-painikkeella voit muuttaa kyselyn ulkonäköä. Voit muuttaa käytännössä minkä tahansa elementin muotoilua ja värejä, lisätä taustoja tai logoja, muuttaa fontteja, ja niin eteenpäin. Voit myös luoda ja hakea valmiita ulkoasupohjia. Jos teet useasti kyselyjä samalle organisaatiolle, ulkoasupohjan luominen onkin suotavaa nopeuttaakseen työtä.\nHenkilötiedot-painikkeella voit määritellä, mitkä kyselyn alueet keräävät henkilötietoja. Tämä auttaa yleisen tietosuoja-asetuksen noudattamisessa. Voit myös automatisoida henkilötietojen poiston - erittäin suositeltavaa, varsinkin jos keräät suoria henkilötietoja tai tietoja erityisistä henkilöryhmistä. Muista määritellä henkilötietojen käsittely tutkimussuunnitelmassasi, mahdollisessa tietojenkäsittelysuunnitelmassasi sekä loppuraportissasi!\nAsetukset-painikkeesta löytyy erinäisiä asetuksia kyselylomakkeelle. Täältä voit esim. määritellä, viedäänkö vastaaja kiitossivun jälkeen automaattisesti toiselle sivulle (esim. arvontalomake, tutkimuksen kotisivu), asettaa kyselyn pakolliset vastaukset, rajata anonymiteettiä ja satunnaisjärjestää kysymyksiä tai vastausvaihtoehtoja.\nEsikatselu-painikkeesta avautuu uusi välilehti, jossa voit esikatsella kyselyäsi eri laitteilla. Voit myös ladata kyselysi PDF- tai Word-tiedostona tietokoneellesi.\nLisää kysymys -painikkeesta avautuu pieni alue, josta voit valita, millaisen kysymyksen haluat lisätä kyselyysi (Kuva 21.5).\n\n\n\nKuva 21.5: Lisää kysymys -alue\n\n\nKysymysvaihtoehtoja on monia, ja suosittelen niiden kokeilua ja ihmettelyä. Tärkeimmät ovat ehkä avoin kysymys ja tekstikenttä, numeerinen kenttä (esim. puhelinnumeron, vuositulojen tai postinumeron keräämiseksi), valinta ja monivalinta sekä matriisi. Voit myös pyytää vastaajia jättämään liitteitä, valitsemaan eri kuvista, laittamaan asioita numerojärjestykseen, ja paljon muuta."
  },
  {
    "objectID": "webropol.html#sec-kysymysten-muokkaus",
    "href": "webropol.html#sec-kysymysten-muokkaus",
    "title": "21  Webropol",
    "section": "21.4 Kysymysten muokkaus",
    "text": "21.4 Kysymysten muokkaus\nValitsin “Valinta”-kysymyksen, mikä lisäsi kysymyksen suoraan kyselyn ensimmäiselle sivulle (Kuva 21.6).\n\n\n\nKuva 21.6: Tyhjä valintakysymys\n\n\nVoit nyt kirjoittaa kysymyksen “Lisää kysymys” -kenttään. Lisää vastausvaihtoehtoja painamalla “Lisää yksi vastausvaihtoehto”, tai jos sinulla on valmiiksi useita, “Lisää tai muokkaa useita vastausvaihtoehtoja”. Voit kirjoittaa vastausvaihtoehdot suoraan kyselyyn.\n\n\n\nKuva 21.7: Vastausvaihtoehtojen muokkaus\n\n\nVoit myös tehdä erityisiä muokkauksia vastausvaihtoehdoille siirtämällä hiiren vastausvaihtoehdon päälle (Kuva 21.7). Toinen ikoni oikealta, jossa on useampi nuoli, määrittelee hypyn kyselyssä. Voit tehdä hyppyjä, kunhan sinulla on kysymys, josta hypätään, sekä kysymys, johon hypätään. Voit myös asettaa vastausvaihtoehtojen asetuksia kolmannesta ikonista, esim. mikä vaihtoehto on esivalittuna tai jos haluat satunnaisjärjestää vastausvaihtoehdot.\nJokaisen kysymyksen alla voit helposti lisätä kysymyksiä, kuvailevaa tekstiä tai kuvia, sekä sivunvaihtoja painikkeista (Kuva 21.6). Kokeile lisätä omia kysymyksiä, määritellä hyppyjä, sekä tehdä satunnaisjärjestämistä kysymyspatteristoille!"
  },
  {
    "objectID": "webropol.html#sec-kerää-vastauksia-näkymä",
    "href": "webropol.html#sec-kerää-vastauksia-näkymä",
    "title": "21  Webropol",
    "section": "21.5 Kerää vastauksia -näkymä",
    "text": "21.5 Kerää vastauksia -näkymä\nEnnen kun olet valmis keräämään vastauksia populaatioltasi, muista tarkistaa ainakin:\n\nHenkilötietoasetukset\nSaatekirje (muista oikeus julkaista dataa!)\nLoppusanat\nKysymysten muotoilu, oikeinkirjoitus\nHyppyjen toiminnallisuus (kokeille niitä esikatselulla)\n\nSivun ylävasemmalta voit siirtyä Kerää vastauksia -näkymään (Kuva 21.8 (a)).\n\n\n\n\n\n\n\n(a) Kerää vastauksia -näkymä\n\n\n\n\n\n\n\n\n\n(b) Nettilinkin luominen\n\n\n\n\nKuva 21.8: Kerää vastauksia -näkymä ja nettilinkin luominen\n\n\nVoit kerätä vastauksia kolmella eri tavalla: henkilökohtaisilla sähköpostilinkeillä tai tekstiviestilinkeillä, sekä julkisella nettilinkillä. Jos tarvitset henkilökohtaiset linkit jostain syystä, käytä sähköposti- tai tekstiviestitoimintoa. Yleensä kuitenkin helpointa on lähettää nettilinkki kyselyyn eri kanavien kautta.\nJos painat “Nettilinkki - Julkinen linkki” -painiketta, voit avata uuden nettilinkin. Huomaathan, että avaamisen jälkeen et enää voi muokata kysymyksiä! Kun olet hyväksynyt tämän tosiasian, pääset nettilinkin muokkausnäkymään (Kuva 21.8 (b)). Tästä löydät kyselyn julkisen linkin, ja voit laatia QR-koodin sille jos haluat. Voit myös ajastaa linkin toiminnan. Toinen hyödyllinen ominaisuus on salasanasuojaus sekä CAPTCHA-robottitunnistus, jolla voit rajata kyselyn vastaamista sekä vaatia käyttäjän tekemään CAPTCHA-kokeen vähentääksesi robottivastauksia (jos niitä esiintyy). Voit jopa määritellä kysymyksen, jonka pohjalta vastaajan tulee antaa tietty salasana päästäkseen eteenpäin kyselyssä - hyödyllistä, jos esim. haluat varmistaa että tietyt ryhmät pääsevät vastaamaan vain heille suunnattuihin kysymyksiin tai että ryhmät erotellaan automaattisesti heti kyselyn alussa.\nKun olet määritellyt linkin toiminnan valmiiksi, voit lähettää linkin eteenpäin vastaajillesi. Näin kyselysi on auki!"
  },
  {
    "objectID": "webropol.html#sec-seuranta-näkymä",
    "href": "webropol.html#sec-seuranta-näkymä",
    "title": "21  Webropol",
    "section": "21.6 Seuranta-näkymä",
    "text": "21.6 Seuranta-näkymä\nKyselyn avattua sinua voi kiinnostaa, kuinka moni vastaa tai jättää vastaamatta. Voit nähdä nämä tilastot Seuranta-näkymästä (Kuva 21.9).\n\n\n\nKuva 21.9: Seuranta-näkymä\n\n\nTästä voit näkeä vastauskadon määrässä ja prosenteissa: kuinka moni vastaajista on avannut kyselyn, mutta sulki sen heti? Voit myös nähdä määrän vastaajia, jotka aloittivat vastaamisen, mutta eivät välttämättä suorittaneet sitä loppuun. Vastaajan tilastot -välilehdeltä voit myös tarkistaa kuinka kauan vastaamisessa kestää. Tämä on hyödyllinen varsinkin jatkokehitystä varten, koska saat suoran käsityksen kyselyn ajallisesta pituudesta."
  },
  {
    "objectID": "webropol.html#sec-raportointi-näkymä",
    "href": "webropol.html#sec-raportointi-näkymä",
    "title": "21  Webropol",
    "section": "21.7 Raportointi-näkymä",
    "text": "21.7 Raportointi-näkymä\nJossain vaiheessa haluat varmaankin myös nähdä kyselyn tulokset. Nämä löytyvät Raportointi-näkymästä (Kuva 21.10).\n\n\n\nKuva 21.10: Raportointi-näkymä\n\n\nNäkymä näyttää sinulle jokaisen kysymyksen vastausjakaumat numeroissa sekä käyrinä. Näistä voit saada nopean käsityksen kyselysi vastauksista, mutta älä käytä näitä suoraan raportissasi!\nRaportointityökalut löytyvät yläoikealta, ja niitä on moneksi. Tärkein kuitenkin on Vie & Jaa -painike, josta saat asetukset tulosten tallentamiseksi tietokoneellesi (Kuva 21.11).\n\n\n\nKuva 21.11: Vie & Jaa -näkymä\n\n\nVoit viedä raportointinäkymän tulokset suoraan PowerPoint-esitykseen, jos haluat nopeasti saada tulokset ulos ilman kummempia raportointeja. Jatkokäsittelyä varten voit tallentaa tulokset Excel-, CSV- sekä SPSS-muotoihin. Voit myös tallentaa tulokset sellaisenaan PDF- tai Word-tiedostoihin.\nVoit myös jakaa Webropolin tekemän raportin oikean puolen painikkeista, esim. vastaajille tai yhteistyökumppaneille. Muista kuitenkin, että raportissa voi olla arkaluontoisia tietoja, joten tarkista aina kaikki tiedot ennen kuin jaat niitä muille! Muista myös, että sinulla tulee olla lupa jaata tietoja eteenpäin kyseisille tahoille vastaajilta - muistithan kysyä lupaa jo saatekirjeessa?"
  },
  {
    "objectID": "tilastotyökalut.html#sec-ibm-spss-statistics-ja-pspp",
    "href": "tilastotyökalut.html#sec-ibm-spss-statistics-ja-pspp",
    "title": "22  Tilastotyökalut",
    "section": "22.1 IBM SPSS Statistics ja PSPP",
    "text": "22.1 IBM SPSS Statistics ja PSPP\nYhteiskuntatieteissä ehkä suosituin työkalu on IBM SPSS Statistics. Lyhytnimeltään SPSS on suhteellisen helppokäyttöinen tilastotyökalu, jolla voit tehdä haastaviakin tilastollisia malleja sekä tuottaa alkeellista grafiikkaa ja automatisoida analyyseja.\nSPSS on aika helppokäyttöinen, kunhan sen käyttöliittymään tutustuu. Sen suosio lienee historiallinen, sekä osittain se seikka, ettei käyttöliittymä ja yleiskäyttökokemus itsessään ole juurikaan muuttunut vuosikymmeniin.\nSPSS on kuitenkin maksullinen (ja aika kallis sen lisäksi!). Sen graafiset ominaisuudet ovat hieman heikot, varsinkin joustavuudessaan, ja käyttöliittymään tottuminen vie aikaa. Sen lisäksi SPSS yksinkertaistaa analyysien teon sille tasolle, että tottumaton käyttäjä voi helposti tehdä virheellisiä analyyseja vain koska järjestelmä sallii niiden teon.\nSPSS:lle on olemassa yksinkertaisempi avoimen lähdekoodin versio, PSPP. Versiossa on kaikki SPSS:n perustoiminnot, sekä kohtalainen yhteistuki SPSS-tiedostojen kanssa. Siitä kuitenkin puuttuu varsinkin uusimmat ominaisuudet. PSPP on joka tapauksessa oiva vaihtoehto, jos yhteistyökumppanisi vaativat SPSS:n käyttöä, mutta sinulla tai kotiorganisaatiollasi ei ole varaa/mahdollisuutta hankkia SPSS-lisenssiä.\nSPSS:n käytön oppimiseen suosittelen psykologi Andy Fieldin erinomaista teosta Discovering Statistics with IBM SPSS Statistics. Teoksesta löytyy viisi julkaistua versiota, sekä tukiverkkosivu."
  },
  {
    "objectID": "tilastotyökalut.html#sec-jamovi",
    "href": "tilastotyökalut.html#sec-jamovi",
    "title": "22  Tilastotyökalut",
    "section": "22.2 Jamovi",
    "text": "22.2 Jamovi\nSPSS:n uudeksi haastajaksi on kehittynyt Jamovi-työkalu. Jamovi on alun perin australialaisten tutkijoiden kehittämä vaihtoehto SPSS:n ja SAS:in tapaisille suljetuille ja hintaville työkaluille. Vaikka työkalulla ei vielä ole suurta suosiota, sen helppokäyttöisyys, avoimuus ja nopea kehitys tullaan varmasti huomaamaan lähitulevaisuudessa.\nJamovin käyttöliittymä on erittäin yksinkertainen, mutta järjestelmä tukee vaativiakin tilastollisia analyyseja. Jamovi on rakennettu R-kielen pohjalta, joten periaatteessa tilastollisten menetelmien tuen rajana on R-kielen omat menetelmätuet - eli käytännössä rajaton. Jamovi ei kuitenkaan vaadi ollenkaan R-osaamista, joten aloittelijatkin voivat käyttää sitä.\nJamovin eräänä huonona puolena voidaan nähdä avoin lähdekoodi (joka kuitenkin usein on myös vahvuus). Tämä tarkoittaa, ettei kehitys aina tapahdu systemaattisesti tai suuryrityksen vaatimalla aikataululla. Myös Jamovin nuoruus tarkoittaa, että tukea ja ohjeita löytyy vähemmän kuin suuremmalle ohjelmistolle."
  },
  {
    "objectID": "tilastotyökalut.html#sec-r-ohjelmointikieli",
    "href": "tilastotyökalut.html#sec-r-ohjelmointikieli",
    "title": "22  Tilastotyökalut",
    "section": "22.3 R-ohjelmointikieli",
    "text": "22.3 R-ohjelmointikieli\nJoskus valmiit tilastotyökalut eivät riitä. Työkaluihin lisätään toimintoja suht hitaasti, ja varsinkin uusimmat menetelmälliset kehitykset eivät esiinny ohjelmistopaketeissa aikaisessa vaiheessa. Näitä varten löytyy tilastolliset ohjelmointikielet, josta R-kieli on yksi suosituimmista.\nTilastollinen ohjelmointi on, niin kuin nimi sanoo, ohjelmointia. Se vaatii siis jonkin verran ohjelmointiosaamista tai -oppimista. R:n vahvuutena1 on, että sen kehityksen takaa löytyy tutkijoita, ei ohjelmoijia. Toisin sanoen, R-kielen logiikka on lähempänä ihmiskieltä kuin moni muu ohjelmointikieli, eikä R vaadi yhtä paljon ohjelmointiosaamista kuin muut kielet.1 Tai heikkoutena, jos kysyt ohjelmoijilta.\nR:n erityisvahvuutena on graafinen työ. R-kielellä voit laatia vaikka minkä moisia käppyröitä, tehdä interaktiivisia esityksiä, ja jopa kirjoittaa kokonaisia kirjoja. Tämä verkkokirja on kirjoitettu R-pohjaisessa Markdown-kielessä, ja monet tämän kirjan kuvista ja interaktiivisista testeistä on tehty R:ssä!\nR-kielestä löydät suunnaton määrä eri paketteja. Nämä implementoivat usein upouusia menetelmiä, joten pääset käsiksi ihan avant-gardiin. Toisaalta, tämä tarkoittaa myös joskus heikkoa dokumentaatiota - jos lähdet R-kielen polulle, sinun tulee tottua pitkiin googlaussessioihin ja foorumien läpikahlontaan.\nR-kieli on ilmainen ja avoin, mutta vaatii aika paljon opettelua. Jos jaksat ja pystyt pääsemään alkukynnyksen yli, työkalu on kuitenkin paljon valmiita ohjelmistoja tehokkaampi. Voit käytännössä tehdä minkä tahansa analyysin, automatisoida mitä tahansa, ja tuottaa mitä tahansa muotoja suoraan yhdestä ohjelmasta."
  },
  {
    "objectID": "tilastotyökalut.html#sec-python-ohjelmointikieli",
    "href": "tilastotyökalut.html#sec-python-ohjelmointikieli",
    "title": "22  Tilastotyökalut",
    "section": "22.4 Python-ohjelmointikieli",
    "text": "22.4 Python-ohjelmointikieli\nOhjelmoinnista kiinnostuneille löytyy myös Python-ohjelmointikieli. Python on osittain samanlainen kuin R, eli erittäin helppokäyttöinen ja (suhteellisesti) nopeasti opittava ohjelmointikieli. Python on kuitenkin yleisohjelmointikieli, ei tilastollinen ohjelmointikieli. Tämä tarkoittaa, että Pythonilla voi tehdä paljon muutakin kuin tilastollista ohjelmointia - esim. pelejä, tietokoneapplikaatioita, serveriautomatisointia, ja paljon muuta.\nPythonille löytyy oma “akateeminen” julkaisupaketti nimeltä Anaconda. Paketti sisältää kaikki tilastolliselle työskentelylle vaaditut paketit, sekä ohjelmistoja, jotka auttavat koodin kirjoittamisessa ja testaamisessa.\nPython on erittäin suosittu datatieteilijöiden parissa, ehkä juurikin sen koneoppimistyökalujen vuoksi. Jos sinua kiinnostaa tekoäly, koneoppiminen ja neuroverkot, Python on hyvä aloitus työlle. Myös luonnollisten kielten mallinnus ja tekstinkäsittely on helpohkoa Pythonilla.\nHeikkoina puolina voi nähdä ohjelmointikielen oppimisen vaikeudet ja mahdolliset heikkoudet avoimen lähdekoodin työkaluissa. Koska Python on yleiskieli, se ei aina toimi tavalla, joka olisi luonnollista tilastojen käsittelylle, joten ota myös tämä huomioon. Python on kuitenkin data-alan konkari, jos ala kiinnostaa sinua."
  },
  {
    "objectID": "dmptuuli.html#sec-yleisnäkymä",
    "href": "dmptuuli.html#sec-yleisnäkymä",
    "title": "23  DMPTuuli",
    "section": "23.1 Yleisnäkymä",
    "text": "23.1 Yleisnäkymä\nKirjautuessasi sisään näet DMPTuulen yleisnäkymän (Kuva 23.1).\n\n\n\nKuva 23.1: DMPTuulen yleisnäkymä\n\n\nAlueen keskeltä voit nähdä omat suunnitelmasi, sekä laatia uuden suunnitelman. Jos painat “Uusi suunnitelma” -nappia, pääset määrittelemään suunitelman nimen, organisaation ja rahoittajan (Kuva 23.2). Nämä vaikuttavat suunnitelman osiin - tietyt rahoittajat vaativat tietynlaisia osuuksia suunnitelmassa.\n\n\n\nKuva 23.2: Uuden suunnitelman laatiminen"
  },
  {
    "objectID": "dmptuuli.html#sec-suunnitelman-muokkaus-ja-tallennus",
    "href": "dmptuuli.html#sec-suunnitelman-muokkaus-ja-tallennus",
    "title": "23  DMPTuuli",
    "section": "23.2 Suunnitelman muokkaus ja tallennus",
    "text": "23.2 Suunnitelman muokkaus ja tallennus\nKun olet tehnyt suunnitelman pääset muokkausnäkymään. Näkymä on jaettu välilehtiin. Ensimmäisessä välilehdessä syötät projektin yleistietoja (Kuva 23.3). Tähän voit syöttää abstraktin, tutkimusalueen, projektin ajanjakson sekä rahoittajatietoja.\n\n\n\nKuva 23.3: Projektin tiedot -välilehti\n\n\nOsallistujat-välilehdellä voit määritellä, ketkä tahot ovat mukana kirjoittamassa projektin suunnitelmaa. Paina “Lisää uusi osallistuja” määritelläksesi osallistujan tiedot, sekä mitkä roolit hän ottaa tietojenkäsittelysuunnitelman myötä (Kuva 23.4). Nämä ovat henkilötietojen lailliset käsittelijäryhmät, ja vaikuttavat myös siihen, mitä henkilö voi tehdä DMPTuuleen tallennetussa suunnitelmassa.\n\n\n\nKuva 23.4: Uuden osallistujan lisääminen\n\n\nKirjoita suunnitelma -osioissa täytät itse suunnitelman tiedot (Kuva 23.5). Riippuen siitä, minkä pohjan järjestelmä on antanut sinulle (mikä itsessään riippuu mm. kotiorganisaatiosta ja rahoittajasta), voit nähdä osittain erilaisen näkymän kuin kuvassa. Suunnitelma on jaettu osioihin, jotka voit avata erikseen ja täyttää tiedoillasi. Jokaiselle alueelle on oma ohjeistuksensa. Helpointa on ensin kirjoittaa teksti johonkin tiedostoon, ja sitten siirtää se DMPTuuleen oikeaan osioon, jos verkkoyhteytesi katkeaa kesken kirjoittamisen.\n\n\n\nKuva 23.5: Kirjoita suunnitelma -välilehti\n\n\nTutkimustulokset-alueella voit lisätä yksittäisiä tutkimustuloksia, määritellä niiden tyypit, arkistot ja metadatajärjestelmät, sekä ilmaista, millä lisenssillä ne julkaistaan (jos julkaistaan). Järjestelmä ohjeistaa sinua tekemään tämän vasta projektin lopussa, koska tuotannot voivat muuttua - muistakin, että tietojenkäsittelysuunnitelma on elävä dokumentti, jota kannattaa päivitellä koko projektin elinkaaren aikana.\n\n\n\nKuva 23.6: Tutkimustulokset-välilehti\n\n\nJaa-välilehdeltä voit jaata DMPTuulen suunnitelman eri tahoille sekä määritellä sen näkyvyyden muille organisaation toimijoille (tai kaikille avoimeksi, jos haluat).\nLataa-välilehdeltä voit ladata suunnitelman monessa eri muodossa, sekä muokata ladattavan tiedoston muotoilua ja sisältöä."
  },
  {
    "objectID": "dmptuuli.html#sec-valmiin-mallin-lataaminen",
    "href": "dmptuuli.html#sec-valmiin-mallin-lataaminen",
    "title": "23  DMPTuuli",
    "section": "23.3 Valmiin mallin lataaminen",
    "text": "23.3 Valmiin mallin lataaminen\nVoit ladata DMPTuulista valmiita suunnitelmapohjia, joita voit täytellä suoraan Wordissa tai muussa tekstinkäsittelyohjelmassa. Jos olet kirjautunut, löydät ne yläpalkista osiosta “Esimerkit &gt; Julkiset suunnitelmapohjat”; jos et ole kirjautunut, yläpalkissa lukeekin vain “Julkiset suunnitelmapohjat”.\nPohjia löytyy erittäin paljon, ja voit hakea niitä nimen tai rahoittajan mukaan. Pohja nimeltä “General Finnish DMP template” on yleismalli, jota voit hyödyntää omassa työssäsi. Voit ladata pohjan PDF- tai Word-tiedostona ja selailla sitä. Pohjasta näet samat osiot kuin mitä täyttäisit DMPTuulen käytössä (ks. Alaluku 23.2)."
  },
  {
    "objectID": "tietoarkistot.html#sec-tietoarkisto-aila",
    "href": "tietoarkistot.html#sec-tietoarkisto-aila",
    "title": "24  Tietoarkistot",
    "section": "24.1 Tietoarkisto Aila",
    "text": "24.1 Tietoarkisto Aila\nTietoarkisto Aila on FSD ja Tampereen yliopiston ylläpitämä, pääsääntöisesti yhteiskuntatieteellistä tietoarkistointia varten olemassa oleva palvelu. Palvelun käyttö on ilmaista suomalaisten tutkimusorganisaatioiden tutkijoille sekä osittain myös rivikansalaisille.\nVoit kirjautua tietoarkistoon Pelastusopiston tunnuksillasi HAKA-kirjautumisen kautta. Joitain tietovarantoja voi myös selailla ja ladata ilman kirjautumista, mutta useimmat vaativat kirjautumisen.\n\n\n\nKuva 24.1: Tietoarkisto Ailan etusivu\n\n\nVoit selailla aineistoja Ainestot-sivulla ja tehdä hakuja Haku-sivulla. Kirjoitusajankohdalla Ailasta löytyy 1866 aineistokuvailua, eli sisältöä riittää!\nKaikilla aineistoilla on määritelty saatavuus neljään luokkaan:\n\nVapaasti käytettävissä lisenssillä CC-BY 4.0 (A),\nKäytettävissä tutkimukseen, opetukseen ja opiskeluun (B),\nKäytettävissä tutkimukseen ja ylempiin opennäytteisiin (C), sekä\nKäytettävissä vain luovuttajan luvalla (D).\n\nTällä kurssilla, sekä omissa opinnäytteissänne, voitte siis käyttää kaikkia A- tai B-luokiteltuja materiaaleja. Korkeampiin luokituksiin vaaditaan tutkijan positiota tai ylemmän AMK:in/pro gradun kirjoittajuutta.\nAineistot ovat myös luokiteltuja kahteen tyyppiin: kvantitatiivinen ja kvalitatiivinen. Ensimmäinen on pääsääntöisesti numerodataa, joskin tekstiä voi esiintyä; toinen on pääsääntöisesti tekstidataa, joskin numeroita voi esiintyä.\nEsimerkkinä toimii “Pelastuspalveluasenteet 2014”, eli Suomalaisten pelastusasenteet 2014 -materiaali.\n\n\n\nKuva 24.2: Pelastuspalveluasenteet 2014, Aila-tietoarkistossa\n\n\nYhteenvetosivulla näkee mm. tietovarannon käyttötaso (B), sisällön kuvaus sekä asiasanat. Löydät myös pysyvän linkin tietovarantoon sivun lopusta, jota kannattaa käyttää viittauksessa.\nKoko kuvailu -välilehdeltä löydät tarkempaa tietoa tutkimuksen tuottamisesta. Datan uudelleenkäytön vuoksi tärkeimmät tiedot ovat mm. kohdealue, havaintoyksikkötyyppi, perusjoukko ja otos, aikaulottuvuudet, sekä otanta- ja keruumenetelmät. Löydät myös malliviittauksen tältä sivulta, jos käytät tietovarantoa.\nMuuttujat-välilehdeltä voit selailla tietovarannon kaikkia muuttujia yksitellen. Voit avata ne tarkistaaksesi muuttujan kysymystekstin ja vastausvaihtoehdot, sekä yleiset tunnusluvut ja frekvenssijakauman.\nJulkaisut-välilehdeltä löytyy listaus Ailaan raportoiduista julkaisuista, jotka käyttävät kyseistä tietovarantoa. Raportointi on aina tutkijan omalla vastuulla, jotta Aila-kehittäjät voivat lisätä tutkimustulokset tähän osuuteen sekä seurata tietovarantojen käyttöä.\nLataa aineisto-välilehdeltä voit ladata koko aineiston käyttöösi. Jos aineisto vaatii kirjautumista, järjestelmä ilmoittaa sinulle asiasta. Kun valitset latauksen, siirryt sivulle, jossa sinun tulee ilmoittaa, mihin käyttöön lataat tiedoston. Tämä tieto välittyy (tietääkseni) suoraan aineiston toimittajalle ja/tai Aila-palvelulle, jotta ne voivat pysyä kartalla aineistojen käytöstä. Vaikka lomake näyttää lupa-anomukselta, saat kuitenkin aineiston suoraan käyttöösi (jos aineisto ei ole D-luokiteltu, jolloin joudut odottamaan käyttöoikeutta).\nAilan kaikki aineistot sisältävät useita tiedostoja. Tärkeimmät ovat:\n\n.csv-tiedosto: Tämä on datatiedosto, jonka voit avata Excelissä.\n.html-tiedosto: Tämä on tuloste SPSS:n koodikirjatoiminnosta, josta löydät jokaisen muuttujan koodit ja niiden kyselylomakevastaavuudet. Käytä tätä koodikirjana, tai kirjoita se puhtaaksi Word-tiedostoon jos haluat.\n.pdf-tiedostoja: Näistä löydät alkuperäisen kyselylomakkeen ja/tai puhtaaksi kirjoitetun koodikirjan. Voit käyttää näitä html-tiedoston sijaan, jos ne löytyvät.\n\nAilan käytännöt metadatakoodauksessa ja tiedostomuodoissa ovat vaihdelleet ajan myötä jonkin verran. Löydät luultavasti myös .por-tiedoston, joka on SPSS-ohjelmiston oma tiedostomuoto jota ei pysty avaamaan Excelissä.\nMuista poistaa ladatut datatiedostot tietokoneeltasi (sekä kaikki kopiot!) kun olet valmis tutkimuksesi kanssa. Jos tutkimuksestasi julkaistaan jotain, ilmoitathan sen Tietoarkistoon - he kuulevat mielellään asiasta!"
  },
  {
    "objectID": "tietoarkistot.html#zenodo",
    "href": "tietoarkistot.html#zenodo",
    "title": "24  Tietoarkistot",
    "section": "24.2 Zenodo",
    "text": "24.2 Zenodo\nZenodo on CERN:in ylläpitämä, EU:n osarahoittama tieteellinen arkisto. Zenodosta löydät tietovarantoja, mutta myös esim. esipainoksia, analyysiprotokollia, muistiinpanoja, kuvia, sekä paljon muuta. Zenodo-palveluun ei tarvitse kirjautua, mutta voit laatia oman kirjautumisprofiilisi jos aiot myöhemmin itse julkaista tietovarantoja tai muuta aiheellista palvelussa. Zenodon käyttö on ilmaista.\nZenodon etusivun ylälaidassa löytyy hakukenttä. Haun jälkeen voit rajata hakua käyttöoikeuksilla, tiedostotyypeillä, avainsanoilla ja julkaisutyypillä.\nEsimerkkinä toimii “Dataset for: Thermal characterization of firebrand piles”.\n\n\n\nKuva 24.3: Tietovaranto “Dataset for: Thermal characterization of firebrand piles” Zenodo-palvelussa.\n\n\nTietovarannon sivulta voit tarkastaa tekijät, abstraktin sekä rahoittajainfon. Sivulta löytyy myös julkaisutietoja ja lisenssi, josta voit päätellä, saatko käyttää materiaalia vai et. Zenodossa käytetään pääsääntöisesti avoimia lisenssejä, mutta tarkista aina kyseisen tietovarannon lisenssi varmuuden vuoksi.\nZenodo on yleinen tietoarkisto, joten sisältö voi vaihdella suurestikin eri tietovarantojen välillä. Sivulta löytyy kuitenkin yleensä kuvaus tietovarannosta, esimerkki viitteestä sekä kansiorakenne ladattavista tiedostoista. Tiedostot voivat olla hyvin vaihtelevissa muodoissa, joten tarkista kansiorakenteesta, pystytkö edes avaamaan ne Excelissä tai muussa ohjelmistossa!\nEsimerkkitietovarannossa tiedot näyttävät löytyvän kahdessa eri muodossa: .csv- sekä .mat-tiedostoina. CSV-tiedostot ovat Excelissä luettavia, mutta MAT-tiedostot toimivat ainoastaan MATLAB-ohjelmistossa.\nJos haluat ladata tiedoston Zenodosta, löydät sen “Files”-alueelta kansioston alta. “Preview”-napilla näet mitä lataat, ja “Download”-napilla lataat tiedoston tietokoneellesi.\nZenodon hyvä puoli on sen joustavuus ja erittäin laaja skaala - sieltä löytyy vaikka mitä dataa. Huonona puolena on laadunvarmistaminen: tietovarannon ei tarvitse olla laadukkaasti kerätty, eikä metadataa tarvitse löytyä melkein ollenkaan. Tarkista aina ensin tietovarannon ilmoittamasta julkaisuviitteestä, saatko tarpeeksi tietoa irti tietovarannon keräysmenetelmistä jotta pystyt luotettavasti käyttämään sitä. Sinulla on tutkijana vastuu käytetyn tutkimustiedon oikeellisuudesta, vaikka jokin kolmas osapuoli olisi kerännyt tiedon! Et voi siis vedota toisiin tekijöihin jos julkaiset tutkimuksen käyttäen tietoa, joka osoittautuukin vääräksi tai valheelliseksi."
  },
  {
    "objectID": "zotero.html#sec-zoteron-tietokonesovelluksen-yleiskäyttö",
    "href": "zotero.html#sec-zoteron-tietokonesovelluksen-yleiskäyttö",
    "title": "25  Zotero-lähdehallintatyökalu",
    "section": "25.1 Zoteron tietokonesovelluksen yleiskäyttö",
    "text": "25.1 Zoteron tietokonesovelluksen yleiskäyttö\nLataamalla Zoteron ja kirjautumalla sisään sovellukseen Zoteron käyttäjätunnuksellasi pääset Zoteron yleisnäkymään (Kuva 25.1)1.1 Zoteron voi asentaa suomeksi jos haluaa. Oletan tässä artikkelissa, että olet asentanut sen englanniksi. Kielen voi vaihtaa kohdasta Edit &gt; Preferences &gt; Advanced &gt; General &gt; Miscellaneous &gt; Language.\n\n\n\nKuva 25.1: Zoteron yleisnäkymä.\n\n\nIkkunan vasemmalla puolella näet kansiorakenteen. Voit laatia omia kansioita ja alakansioita, ja järjestää kaikki viitteesi näihin. Yksi viite voi olla vain yhdessä kansiossa.\nZoterossa on joitain sisäänrakennettuja erityisiä viitekansioita, jotka täyttyvät automaattisesti tyypin mukaan.\n\nMy Library -kansiossa näet kaikki viitteesi kerralla, vaikka ne olisi järjestty muihin kansioihin.\nMy Publications -kansiossa näet kaikki omat julkaisusi, jos olet lisännyt ne Zoteroon.\nDuplicate Files -kansio näyttää kaikki Zoteron tunnistamat kaksoiskappaleet. Voit yhdistää ne automaattisesti yhdeksi viitteeksi, jolloin Zotero korjaa kaikki tekemäsi viittaukset käytön mukaan2.\nUnfiled Items -kansio näyttää kaikki viitteet, joita et ole lisännyt kansioihin.\nBin-kansio näyttää poistetut viitteet. Jos poistat viitteen, se siirtyy ensin roskakoriin ennen täydellistä poistoa.\n\n2 Korjaukset eivät useimmiten päivity automaattisesti Word-tiedostoihin. Voit päivittää yksittäisen tiedoston vastaamaan Zoteron sisäistä tietokantaa Wordissa, Zoteron apuohjelman Refresh-painikkeella.Vasemmanpuolisen laidan ylänurkassa on pikatoiminnot uuden kansion tai kirjaston tekemiseksi. Voit laatia useampia kansioita ja jakaa niitä kanssakirjoittajisi kanssa.\nSaman laidan alanurkassa näkyy listaus kaikista avainsanoista, jotka löytyvät viitteistäsi. Jos käytät tätä tehokkaasti, voit helposti hakea viitteitä avainsanoilla.\nOhjelman keskikohdassa näkyy kaikki aktiivisen näkymän viitteet (esim. tietty kansio tai My Library). Voit itse valita, millä tavalla järjestät ne, ja mitä metadatatietoja näet tässä näkymässä - kuvassa (Kuva 25.1) minulla on näkyvillä viitteen otsikko, kirjoittajat, vuosi, lisäyspäivämäärä Zoteroon, sekä sivunumerot. Painamalla hiiren oikeaa näppäintä otsikkopalkin päällä voit muokata, mitä näkyy näkymässä.\nOhjelman oikealla puolella näkyy yksittäisen viitteen metadatatiedot. Jokainen viite ottaa Item Type -tyypin, joka määrittelee, mitä metadataa viitteelle voi/tulisi lisätä. Esimerkkiviite on tyypiltään “Journal Article”, eli tieteellinen aikakauslehtiartikkeli. Kuvassa näkyy mm. viitteen otsikko, kirjoittajat eriteltynä, abstrakti (pienennettynä, koska se vie suunnattomasti tilaa), julkaisukanava, päivämäärä, julkaisun lyhenne, kieli, DOI- ja ISSN-numerot, ja muita pieniä metadataseikkoja.\nOikealla puolella löytyy myös erinäisiä välilehtiä. Info-välilehdellä löydät metadatakirjauksen. Notes-välilehdelle voit lisätä vapaasti omia muistiinpanojasi. Tags-välilehdellä voit lisätä ja poistaa avainsanoja, joiden avulla voit hakea lähdettä avainsanahaussa vasemmanpuolisen palkin alareunassa. Related-välilehdessä voit lisätä muita lähteitä, jotka mielestäsi liittyvät avoimena olevaan lähteeseen.\nOhjelman oikean ja keskikohdan yläpalkissa löytyy pikakomennot lähteiden, muistiinpanojen ja liitteiden lisäämiselle, sekä hakutoiminto ja vientityökalu.\nZoterossa on sisäänrakennettu PDF-lukija. Viitekirjauksella ei tarvitse olla alkuperäistä tekstiä, mutta jos lisäät sellaisen, pääset lukemaan tekstin suoraan Zoterossa kaksoisnapauttamalla lähdettä. Zoteron PDF-lukija on suht alkeellinen, mutta sisältää hyödyllisiä merkintätyökaluja, esim. käsinkirjoitus- ja merkkauskynätyökalu."
  },
  {
    "objectID": "zotero.html#sec-viitteiden-tuonti-zoteroon",
    "href": "zotero.html#sec-viitteiden-tuonti-zoteroon",
    "title": "25  Zotero-lähdehallintatyökalu",
    "section": "25.2 Viitteiden tuonti Zoteroon",
    "text": "25.2 Viitteiden tuonti Zoteroon\nVoit tuoda omia viitteitäsi Zoteroon eri tavoin. Yksinkertaisin, mutta myös työläin, on lisätä viite käsin. Painamalla vihreää +-painiketta ohjelman keskikohdan yläpalkissa pääset lisäämään viitteen. Valitse ensin viitteen tyyppi - yleisimmät löytyvät suoraan painikkeen avaamasta listasta, mutta “More”-valinnan alta löytyy listaus kaikista Zoteron tukemista viitetyypeistä.\nYleisimmät viitetyypit, joita kohtaat, ovat:\n\nBook: Kirja, yhden tai useamman kirjailijan kirjoittama. Voi myös olla ns. antologia, jolloin kirjan ovat toimittaneet tietty määrä kirjailijoita, mutta yksittäisten lukujen kirjailijat voivat olla eri. Kirjan kirjoittajien määrittelyssä voit määritellä, onko kyseessä toimittaja (“Editor”) vai kirjailija (“Author”).\nJournal Article: Artikkeli tieteellisessä aikakauslehdessä. Näihin tulee kirjata esim. lehden nimi (“Publication”), volyymi ja painos (“Volume” ja “Issue”), artikkelin sivut lehdessä (“Pages”), julkaisuvuosi- tai päivämäärä (“Date”) sekä mielellään uniikki DOI-numero (“DOI”).\nReport: Muu julkaistu raportti, esim. viranomaisraportit. Näihin voit kirjata raportin numeron “Report Number”, raporttisarjan nimen “Series Title”, sekä julkaisupaikan ja julkaisijan (“Place” ja “Institution”).\nStatute: Lakiteksti, esim. “Laki Pelastusopistosta”. Näihin kannattaa varsinkin kirjata lain virallinen numerointi (“Code Number”) sekä julkaisupäivämäärä (“Date Enacted”).\n\nToinen vaihtoehto on antaa Zoteron automaattisesti täyttää viitteen metadatatiedot lisäämällä se DOI- tai ISBN-numeron avulla. DOI- ja ISBN-numerot ovat uniikkeja numeroita, joiden avulla voi tunnistaa yksittäisen viitteen. Melkein kaikki journal-artikkelit ja kirjat käyttävät näitä, joten niillä on helppoa lisätä viitteitä automaattisesti. Voit lisätä numeron avulla painamalla ohjelman keskikohdan yläpalkista taikasauvakuvaa.\nZotero täyttää kaikki löytämänsä viitetiedot suoraan metadataselosteeseen, sekä linkittää mahdollisuuksien mukaan suoraan viitteen verkkosivuille tai PDF-tiedostoon (jos sellainen löytyy Zoteron servereiltä). Tarkista kuitenkin aina, että viitteen tiedot ovat oikeellisia ennen sen käyttöä tekstissä!\nKolmas vaihtoehto on pudottaa lataamasi PDF-tiedosto Zoteroon ja antaa ohjelman analysoida tiedoston metadata. Pudota siis PDF-tiedosto ohjelman keskikohtaan (tai valitse File &gt; Import... &gt; A file (BibTeX, RIS, Zotero RDF, etc.)) ja anna ohjelman tehdä taikuutensa. Tarkista kuitenkin viitteen oikeellisuus - tämä prosessi ei aina toimi loistavasti!\nNeljäs, ja itse suosimani, vaihtoehto on käyttää Zotero Connector-työkalua Google Chromessa. Työkalulla voit selailla viitteitä verkossa, ja löytäessäsi kiinnostavan viitteen, painat yksinkertaisesti työkalun kuvaketta Chromen yläoikealla (osoitepalkin vieressä), jolloin Connector automaattisesti lisää viitteen ja tarvittavat metadatatiedot suoraan Zoteroon. Kuvakkeen ikoni vaihtuu viitetyypin mukaan, joten voit suoraan nähdä, millaiseksi Zotero mieltää verkkosivuviitteesi. Zotero ymmärtää siis suoraan aikakauslehtiartikkeleiden olevan näitä, vaikka lukisit niitä lehden verkkosivuilla."
  },
  {
    "objectID": "zotero.html#sec-viitteiden-käyttö-wordissa",
    "href": "zotero.html#sec-viitteiden-käyttö-wordissa",
    "title": "25  Zotero-lähdehallintatyökalu",
    "section": "25.3 Viitteiden käyttö Wordissa",
    "text": "25.3 Viitteiden käyttö Wordissa\nAsentaessasi Zoteron tietokoneellesi, se myös automaattisesti asentaa apuohjelman Wordiin, jolla voit lisätä viitteitä suoraan tekstiisi3. Apuohjelma löytyy omana välilehtenään Wordista, yleensä välilehtiluettelon lopusta.3 Jos et löydä apuohjelmaa Wordista, tarkista Zoteron tukisivut.\nJotta voit käyttää toimintoa, sinulla tulee olla Zoteron tietokoneohjelma auki taustalla - muuten viitteiden lisääminen ja muokkaaminen ei toimi.\nKun ensimmäisen kerran yrität lisätä viitteen tiedostoon, Zotero pyytää sinua määrittelemään tiedoston viitetyylin sekä kielen (Kuva 25.2). Voit vaihtaa kieliä tiedostojen mukaan, jos kirjoitat useammalla kielellä. Viitetyylinä voit käyttää esim. APA-muotoa (American Psychological Association) tai Chicago-tyyliä, mutta jos olet kirjoittamassa johonkin aikakauslehteen, tarkista heidän sivuilta mitä tyyliä he käyttävät.\n\n\n\nKuva 25.2: Viitetyylin valitseminen Word-tiedostossa\n\n\nZoteron käyttö Wordissa on hyvin yksinkertaista (Kuva 25.3). Painamalla “Add/Edit Citation” lisäät viittauksen. Jos tekstikursorisi on aikaisemmin lisätyn viittauksen kohdalla, voit muokata viittausta mielesi mukaan. Painamalla “Add/Edit Bibliography” lisäät automaattisesti päivittyvän viiteluettelon valitsemaasi kohtaan. “Document Preferences”-painikkeesta voit muokata tiedoston viittausasetuksia (ks. Kuva 25.2). Jos viittaukset eivät jostain syystä päivity automaattisesti, voit painaa “Refresh”-painiketta.\n\n\n\nKuva 25.3: Zotero-pluginin käyttö Wordissa\n\n\nKun lisäät viitteen tai muokkaat valmista viitettä, Zotero avaa punaisen viitepalkin. Voit siirtää palkin haluamaasi kohtaan, jotta se ei ole tielläsi. Kirjoittamalla palkkiin haet viitteitä millä tahansa hakumetodilla suoraan Zoterosta. Jokainen lisäämäsi viite näkyy palkissa pienenä soikiona. Klikkaamalla viitettä voit muokata sulkuviitteen muotoilua: voit lisätä tarkan sivunumeroinnin viitteeseen, poistaa kirjailijoiden nimet näkyviltä (jos olet maininnut ne tekstissä), sekä lisätä mitä tahansa tekstiä sulkujen sisälle joko ennen (“Prefix”) tai jälkeen (“Suffix”) viitettä.\nZoteron lisäämiä viitteitä ei tule muokata suoraan tekstissä, vaan aina viitepalkin kautta. Jos haluat poistaa viitteen, voit yksinkertaisesti poistaa sen niin kuin poistaisit tavallista tekstiä. Viiteluettelo päivittyy aina sulkuviitteiden mukaisesti, eli jos poistat viitteen tekstistä, se poistuu myös viiteluettelosta.\nJos huomaat virheellisiä tietoja jossain viitteessä, sinun tulee korjata ne Zoteron tietokoneohjelmassa, ei Wordissa. Joskus Zotero kuitenkin lisää tai poistaa osuuksia viitteestä (esim. listaa jostain syystä kaikki kirjailijoiden nimet sulkuviitteeseen, vaikka näin ei tulisi tehdä). Kokeile ensin sulkea ja avata sekä Word-tiedosto että Zotero uudelleen, painaen myös “Refresh”-nappia. Jos ongelma vielä esiintyy, tarkista Zoterossa, että viitteen tyyppi on oikea (viitemuotoilu määrittyy tyypin mukaan). Jos kumpikaan ei toimi, voit 1) hyväksyä kohtalosi, 2) vaihtaa viitemuotoa, tai 3) manuaalisesti lisätä ongelmalliset viitteet tekstiisi."
  },
  {
    "objectID": "viiteluettelo.html",
    "href": "viiteluettelo.html",
    "title": "Viiteluettelo",
    "section": "",
    "text": "Cohen, Jacob. 1988. Statistical Power Analysis for the Behavioral\nSciences. 2nd ed. Hillsdale, NJ: Erlbaum.\n\n\nGelman, Andrew, and Hal Stern. 2006. “The Difference Between\n“Significant” and “Not\nSignificant” Is Not Itself Statistically\nSignificant.” The American Statistician 60 (4): 328–31.\nhttps://doi.org/10.1198/000313006X152649.\n\n\nGillies, Donald. 1993. Philosophy of Science in the Twentieth\nCentury: Four Central Themes. Oxford: Blackwell Publishing.\n\n\nKiikeri, Mika, and Petri Ylikoski. 2004. Tiede Tutkimuskohteena.\nFilosofinen Johdatus Tieteentutkimukseen. Helsinki: Gaudeamus.\n\n\nLakatos, Imre, and Alan Musgrave. 1970. “Criticism and the Growth\nof Knowledge.” In, 4:1–282. https://doi.org/10.1017/s0031819100017101.\n\n\nNichols, David. n.d. “Coloring for Colorblindness.” http://www.davidmathlogic.com/colorblind/.\n\n\nNieminen, Anniina. 2020. “Puna-vihersokeuden huomioiminen\ninfografiikassa.” Opinnäytetyö, Helsinki. https://www.theseus.fi/bitstream/handle/10024/347990/nieminen_anniina.pdf?sequence=2.\n\n\nPopper, Karl. 1959. The Logic of Scientific Discovery. London:\nRoutledge."
  },
  {
    "objectID": "history.html",
    "href": "history.html",
    "title": "Päivityshistoria",
    "section": "",
    "text": "Tällä sivulla näet verkkokirjan päivityshistorian. Yritän pitää tämän niin ajantasalla ja tarkkana kuin voin, mutta mahdolliset pienet korjaukset voivat vahingossa mennä sivu suun.\nJulkaisunumerot ovat muodossa MAJOR.MINOR. MINOR-päivitykset voivat sisältää uusia lukuja, korjauksia ynnä muita viilauksia; MAJOR-päivitykset ovat suuria muutoksia kirjaan (joita ei taida tulla usein).\nJos päivitys koskee GitHubissa annettua Issueta, tai jos jonkun käyttäjän Pull Request on mergattu kirjaan1, päivitystiedoissa löytyy linkki kyseiseen Issueen tai Pull Requestiin.1 Pahoittelen tätä englannin käyttöä…\n\n1.2\nJulkaisupäivämäärä: 7.9.2023.\nMuutokset:\n\nLuku “Sijaintiluvut”:\n\nPoistettu caching-toiminto moodikuvista luvusta “Sijaintiluvut”\nLisätty huomautus tasatun keskiarvon parillisista poistoista lukuun “Sijaintiluvut”\n\nLuku “Merkitsevyysluvut”:\n\nLisätty selitys eksaktista ja asymptoottisesta p-arvosta lukuun “Merkitsevyysluvut”\n\nLuku “Ei-parametriset testit”:\n\nKorjattu Mann-Whitney’n U-suureen laskentakaavat ja Excel-ohjeet luvussa “Ei-parametriset testit”\nKorjattu Spearmanin rho-suureen laskentakaavat ja Excel-ohjeet luvussa “Ei-parametriset testit”\n\nLuku “T-testi”:\n\nMuutettu lukua “T-testi” laajasti, poistaen jaon homo- ja heteroskedastisiin testeihin ja selkeyttäen Excel-toimintoja.\n\nLuku “Korrelaatio”:\n\nKorjattu korrelaatiokertoimen Excel-ohjeet luvussa “Korrelaatio”\n\nLuku “Khiin neliö”:\n\nKorjattu Cramérin V-suureen laskentakaavat ja Excel-ohjeet luvussa “Khiin neliö”\nSelkeytetty khiin neliön Excel-ohjeita luvussa “Khiin neliö”\n\nLuku “LAMBDA-kaavat”:\n\nKorjattu korrelaatiokertoimen LAMBDA-kaavoja luvussa “LAMBDA-kaavat”\nPoistettu kaikki t-testin LAMBDA-kaavat luvusta “LAMBDA-kaavat”\n\n\n\n\n1.1\nJulkaisupäivämäärä: 1.9.2023\nUudet luvut:\n\nMittaustasojen teoria\nAlaluku “Spearmanin rho” ei-parametristen testien lukuun.\nAlaluvut “Solujen muokkaaminen”, “Vetotoiminto” ja “Lukitustoiminto” Excelin perusteiden lukuun.\n\nMuutokset:\n\nMuutettu kirjan ulkonäköä ja navigointia.\nKirjoitusvirheiden korjausta.\nSiirretty Cramérin V-suureen tulkintaohjeet funktioluvusta khiin neliön lukuun.\n\nTunnetut ongelmat:\n\nLuvusta “Grafiikka Excelissä” puuttuu alaluvut kaavioiden tekemisestä Excelissä.\n“Funktiot”-luvussa käytetään sanoja “parametri” ja “avainsana” sekaisin.\nKulkukaaviot t-testin valitsemiselle ovat vääristyneen muotoisia. [Korjattu versiossa 1.2]\n\n\n\n1.0\nJulkaisupäivämäärä: 25.8.2023.\nUudet luvut:\n\nT-testin teoria ja toimeenpano Excelissä.\nKorrelaation teoria ja toimeenpano Excelissä.\nEi-parametristen testien teoria ja toimeenpano Excelissä.\nHypoteesitestauksen luku.\nLuku linearisten mallien oletuksista\n\nMuutokset:\n\nKaikkien lukujen tiedostot uudelleennimetty vastaamaan luvun otsikkoa.\nMuutettu sivupalkin oletustasoa, jotta ikkunassa olisi enemmän tyhjää tilaa.\nHistoriarakenne muutettu niin, että jokaisen version historia löytyy omasta tiedostostaan.\nLisätty README-tiedosto GitHubia varten.\nEtusivulle lisätty verkkokirjan viittausohje, navigointitietoa, lähdekooditietoa sekä uusimman version päivityshistoria.\nT-testin tiedot siirretty uuteen lukuun, korjattu ja muotoiltu.\nT-testin LAMBDA-funktiot siirretty lukuun LAMBDA-kaavoista.\nKahden otoksen heteroskedastisen t-suureen LAMBDA-kaavio laskee nyt ryhmitetyn varianssin automaattisesti, ilman toissijaista funktiota. RYHMVAR-funktiota kirjan aikaisemmasta versiosta ei tule käyttää enää.\nLisätty LAMBDA-funktiot korrelaatiokertoimen todennäköisyyslaskennalle.\nLisätty alaluku “Merkitsevyystestit” Funktiot-lukuun.\nLisätty funktiot:\n\nBINOMI.JAKAUMA (“Merkitsevyystestit”)\nNORM_JAKAUMA.NORMITA (“Merkitsevyystestit”)\nARVON.MUKAAN.KESKIARVO ja ARVON.MUKAAN.TASAN (“Järjestyslukujen laskeminen”)\n\n\n\n\n0.9\nJulkaisupäivämäärä: 22.8.2023\n\nKirjan esiversio julkaistu.\n\nTunnistetut ongelmat:\n\nJotkut luvut ovat tyhjiä.\nMonista luvuista puuttuu lukuviittaukset.\nKirjoitusvirheitä…"
  }
]